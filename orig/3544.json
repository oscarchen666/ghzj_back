[{"印记": "", "題跋類別": "題跋", "作者": "吳敏道", "位置": "拖尾", "款識": "隆慶丁卯（西元一五六七年）春日。射陽畸人吳敏道跋。", "書體": "行楷書", "全文": "陶雲湖在畫家稱神品。然喜貌貓兔。顧群貓圖不四三見。此圖奇姿軼態。曲盡其玅。宛然戲紅絲毯上也。時西樓讌集。主人得白魚長三尺許。烹以享客。予謂眾客曰。無更披圖。恐群貓來噉之也。相對一大笑。雲湖又有牡丹群貓圖一。不知落于誰家。隆慶丁卯（西元一五六七年）春日。射陽畸人吳敏道跋。"}]