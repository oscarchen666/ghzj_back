[{"印记": "", "題跋類別": "作者款識", "作者": "倪瓚", "位置": "本幅", "款識": "至正壬寅(西元一三六二年)九月六日。倪瓚。", "書體": "楷書", "全文": "吳下人多水居。俞公染翰笑談餘。記文固已瀾翻甚。嘯口永應當雨霽初。篇什謾勞陳組繡。園池無復有禽魚。只今蕭散南湖上。種玉疏清孰侮予。仲和兄吳城宅中有水竹居。聞甚清邃。兵後以其地處軍卒。因遷居松陵南湖之上。亦種竹疏渠。婆娑其間。比之城中。尤清曠也。俞尹作記。瀾翻浩汗。雖白首暮年。猶不除少年舉子習氣耳。題燕適之所。曰水竹居。吳人多用之。類皆鑿池種竹。以誇深靜也。余至吳中士人家。每見如此。故篇中悉及之。至正壬寅(西元一三六二年)九月六日。倪瓚。"}, {"印记": "", "題跋類別": "題跋", "作者": "俞和", "位置": "本幅", "款識": "紫芝山人俞和題", "書體": "草書", "全文": "高人種竹繞軒□。雨葉風梢趣有餘。細細粉香飄几席。娟娟秀色淨窗虛。王猷自足誇先輩。蔣詡真堪作友于。□我原非求仲侶。時來吟賞嬾束迂。紫芝山人俞和題。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆乙亥（西元一七五五年）早春。御題。即用圖間原韻。", "書體": "行書", "全文": "水繞坡陀竹抱居。蕭閒景趣寫無餘。綠含細籟經風後。潤帶朝煙過雨初。問字惟應知稼穡。著書何必注蟲魚。笑他阿那幽深處。往歲無端目擊予。乾隆乙亥（西元一七五五年）早春。御題。即用圖間原韻。"}]