[{"印记": "", "題跋類別": "作者款識", "作者": "唐寅", "位置": "本幅", "款識": "別意江南柳。相思渭北天。一盃黃菊酒。五兩黑樓船。故舊情悽切。窮民淚泗漣。傾危望扶植。丹陛莫留連。侍下唐寅詩畫。奉餞鄭儲豸大人先生朝覲之別。", "書體": "行書", "全文": ""}, {"印记": "", "題跋類別": "題跋", "作者": "王穉登", "位置": "拖尾", "款識": "王穉登", "書體": "草書", "全文": "答陳貞父太守。迷花醉月冶城遊。暫向吳門一艤舟。黃菊未吟先欲去。青山如畫豈能留。六朝舊事江聲在。三竺新晴暮靄浮。最是長洲凋敝甚。秣陵休道不宜秋。　張山人歸自薊門見訪作。黃金臺畔草如煙。游俠離家十二年。幸舍已空珠履盡。公車不召黑裘穿。千條楊柳金昌陌。九月鱸魚霅水船。不似蘇秦無負郭。峴山猶有種桑田。　寄丁元甫大令。廳事蕭然上綠苔。衙齋惟有鶴飛來。仙都漫說三天子。茂宰元非百里才。山氣出雲當戶繞。花枝含露滿城栽。黃山白岳煙霞地。鳧舄翱翔日幾回。　贈陸貽孫。甲子泥塗久陸沉。悠然麋鹿愛長林。雀喧門冷秋雲淡。菊瘦籬疎暮雨深。把酒恰看孫五世。藏書都廢產千金。玄纁白璧何須問。誰識南山隱者心。　得王胤昌太史書卻寄。一札飛鴻遠寄將。美人回首碧雲傍。誰家別墅棋堪賭。到處名山書可藏。能詩不數王中允。愛石渾如李贊皇。我亦誅茅潭水上。梅花千樹覆滄浪。　答何啟圖宗伯。銀魚焚向碧山中。薜荔芙容十畝宮。此日周南仍太史。千年河上又仙翁。青藜攜出躋雲壑。綵服成來對菊叢。何必金莖堪愈渴。濁醪元不負秋風。　近作七言律詩六首。偶閱唐解元金昌別意。見其筆法縱放。意態橫絕。欣賞再三。因錄於後。王穉登。"}, {"印记": "", "題跋類別": "題跋", "作者": "周天球", "位置": "拖尾", "款識": "吳下周天球", "書體": "草書", "全文": "寄題何震川侍郎園居。豈為焚魚戀故蹊。將從求點買山栖。波分汝海疏成治。山學胎簪累作梯。時復談天開碣（脫一字）。非關避地築桃溪。春風未許娛花月。早晚徵書下紫泥。　寄題王師竹太史園居。休沐蹔容違建章。待歸先築五橋莊。林巒晴接青嵩色。花嶼春吹玉署香。紫氣高懸留客處。白雲長護讀書堂。夔龍巢許從吾好。舒卷無心樂未央。　戚少保過山居夜話。雨催小隊到寒林。濁酒青燈話自深。煙水五湖成隱計。秋風一棹見歸心。眼看金盡交難固。身為愁多老易侵。猶喜有家滄海上。赤松黃石可招尋。　王庭久已幕南空。石畫全勝血戰功。自倚條侯專梱外。誰令魏守去雲中。籌邊總誤書生篋。授鉞難承國士風。昨報敵來填黑峪。撫髀應念舊元戎。吳下周天球。"}]