[{"印记": "", "題跋類別": "作者款識", "作者": "趙伯駒", "位置": "本幅", "款識": "千里伯駒", "書體": "隸書", "全文": ""}, {"印记": "", "題跋類別": "題跋", "作者": "劉辰翁", "位置": "拖尾", "款識": "劉辰翁", "書體": "草書", "全文": "太液池。清漣漪。波濤萬頃開玻璃。氣蒸天地連滄海。三江七澤無光彩。星辰流光布池中。靈源遠與天河通。清風時來漾晴碧。參差照見蓬萊宮。蓬萊盤旋五雲轉。池裡恩波鎮長滿。金龍行雨水霧香。錦鯉吹春浪花暖。何似此中流福澤。千古萬古長清清。劉辰翁。"}, {"印记": "", "題跋類別": "題跋", "作者": "胡布", "位置": "拖尾", "款識": "至正十二年冬。建民胡布題。", "書體": "草書", "全文": "瑤島仙真圖。至正十二年冬。建民胡布題。世人何曾識神仙。手弄日月行青天。我從少年即傾慕。便欲乘風凌紫烟。骨凡肉重不能去。時時想像心茫然。弱水東流幾萬里。蟠桃一實三千年。蟠桃花開春風香。弱水倒瀉銀河長。群仙晏處瑤臺傍。笑飲虛無游醉鄉。手提北斗釃瓊漿。海水吸盡天茫茫。烏飛兔走自朝暮。不管人世飛秋霜。今朝偶從圖畫裡。見此群仙呼不起。千里好事作此圖。誤用其筆為女徒。不若更張寫真貌。仙班濟濟朝瓊都。"}, {"印记": "", "題跋類別": "題跋", "作者": "徐賁", "位置": "拖尾", "款識": "洪武四年春二月既望。剡郡徐賁。", "書體": "楷書", "全文": "萬歲山。何穹窿。五嶽之祖天地宗。峰巒矗矗幾千丈。秀拔造化誰為工。五精揮霍運元氣。石作高臺雲作宮。丹崖翠壑閟深鬱。金烏玉兔經西東。崑崙太白不足擬其勢。祥烟佳氣萬古張鴻濛。天雞三唱海霧紅。千門萬戶開春風。玉皇手把天地秘。六龍馭駕凌星虹。凌星虹。樂無極。王母蟠桃今已實。鈞天九奏昭聖德。麒麟呈瑞鳳來儀。四海九州同壽域。洪武四年春二月既望。剡郡徐賁。"}, {"印记": "", "題跋類別": "題跋", "作者": "沈粲", "位置": "拖尾", "款識": "永樂十二年修禊日。雲間沈粲書。", "書體": "草書", "全文": "宣和天子開畫苑。畫史當時皆妙選。王孫公族總好此。精絕誰如趙希遠。君不見開元之中世尚文。宗室亦有李將軍。希遠師之得其妙。思陵寶重逾千鈞。展圖安得從爾去。相伴吹笙臥白雲。永樂十二年修禊日。雲間沈粲書。"}]