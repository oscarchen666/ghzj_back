[{"印记": "", "題跋類別": "題跋", "作者": "文嘉", "位置": "拖尾", "款識": "以庚申春日獲觀於苜蓿齋。因識之。文嘉。", "書體": "楷書", "全文": "昔六如先生與先君友。聚首。嘗論及畫法。品藻古人。先君每心讓之。是以其畫動師古人。不輕點筆。今人得其片紙不啻珠玉。此卷耕蠶盈滿匹練。曲盡豳風諸篇。而超邁李唐者也。宜永寶之。以庚申春日獲觀於苜蓿齋。因識之。文嘉。"}, {"印记": "", "題跋類別": "題跋", "作者": "周天球", "位置": "拖尾", "款識": "周天球題", "書體": "行書", "全文": "宮蠶圖。宋畫苑多有作者。而李唐墨本最著名。蓋當時進御物也。吾吳中盛傳之。而贗作紛出。矇賈競售。故六如先生慨然作此卷。少加損益。而筆法設色。皆用己意。不惟祖七月之詩。而尤擅繪事家三長。良可寶重者也。況六如畫多小幅。長卷絕無。其尤寶藏之木難哉。周天球題。"}, {"印记": "", "題跋類別": "題跋", "作者": "王穉登", "位置": "拖尾", "款識": "王穉登", "書體": "行書", "全文": "唐子畏先生此卷。當是耕織圖。非宮蠶也。宮蠶乃出劉松年本。朱樓碧殿。金屋美人。極宮掖貴人之態。此卷作重溪複嶺。舉耜攜筐。蓋山野農桑狀貌。所謂后稷公劉。以此開國。周公所為歌豳風也。若其巖巒迴合。林壑蒼然。全師李唐筆法。昔人謂王蒙筆力能扛鼎。五百年來無此君。僕請借評此卷。王穉登。"}]