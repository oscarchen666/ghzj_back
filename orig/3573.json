[{"印记": "", "題跋類別": "作者款識", "作者": "文徵明", "位置": "畫幅", "款識": "嘉靖戊午（西元一五五八年）七月廿日。徵明倣叔明墨法寫。", "書體": "行書", "全文": ""}, {"印记": "", "題跋類別": "題跋", "作者": "清高宗", "位置": "畫幅", "款識": "乾隆戊辰（西元一七四八年）花朝御題。即用蘇東坡獨樂園詩韵。", "書體": "行書", "全文": "闢園百年上。成圖百年下。園圖均可傳。名勝逾綠野。書堂繙簡編。竹齋列樽斚。澆花與物春。弄水知荷夏。遊心飫禮樂。結契招儒雅。每先天下憂。詎效香山社。獨樂園中人。究非獨樂者。藝苑夥如林。設色胡其寡。乃今見衡山。老筆出神冶。如從刻畫求。何異風牛馬。亦足覘其人。展卷誰能捨。明窗適幾餘。黄絢錯緇赭。因讀長公詩。吟情幾欲啞。乾隆戊辰（西元一七四八年）花朝御題。即用蘇東坡獨樂園詩韵。"}, {"印记": "", "題跋類別": "題跋", "作者": "梁詩正", "位置": "書幅", "款識": "臣梁詩正恭和", "書體": "行書", "全文": "君實宋偉人。仰企拜風下。每憶樂園樂。略似野人野。何幸披是圖。心襟畼浮斚。山色澹橫秋。苔痕濃點夏。千畦襍花竹。一室延文雅。欲認南陽龍。那羨洛中社。蘇髯五字詩。格調誰繼者。雙美喜具并。風流千載寡。我皇精鑑賞。有同金合治。飛豪追險韻。晴窗净野馬。句裏揭高抱。支詞盡所捨。倘起坡老觀。應教面發赭。元音叶宮商。懸鐘無一啞。臣梁詩正恭和。"}, {"印记": "", "題跋類別": "題跋", "作者": "汪由敦", "位置": "書幅", "款識": "臣汪由敦恭和", "書體": "行書", "全文": "堂堂涑水公。憂樂以天下。誠信孚兒童。德望重朝野。投閒闢小園。真率略杯斚。静觀物皆春。高吟時過夏。翛然杖履間。餘事涉風雅。懷古希七君。異代比同社。一時號多賢。疇是知心者。眉山倡高調。不顧和人寡。大厦誰支持。洪罏藉鎔治。為憶入朝時。沿道擁去馬。穹碑照古今。三復詎忍捨。衡翁橫老筆。浄洗鉛粉赭。千載待天章。一振衆音啞。臣汪由敦恭和。"}, {"印记": "", "題跋類別": "題跋", "作者": "沈德潛", "位置": "書幅", "款識": "臣沈德潛恭和", "書體": "行書", "全文": "新法諍莫回。翩然歸洛下。此身為天民。進退關朝野。為園襍花竹。招友共罍斚。蕭閒若終身。經歷幾冬夏。史局嚴筆削。唫壇叶風雅。彷彿枌榆鄉。來往雞豚社。一出任險艱。豈真獨樂者。端明吐清辭。寥寥嗣音寡。待詔寫作圖。林泉入鎔冶。空亭把卷人。約略是司馬。閱世歸内廷。不與浮榮舍。天章輝五色。匪獨潤丹赭。敬和鳳律鳴。竊媿寒蟬啞。臣沈德潛恭和。"}, {"印记": "", "題跋類別": "題籤", "作者": "清高宗", "位置": "", "款識": "", "書體": "", "全文": "文徵明獨樂園圖并書記。能品。"}]