[{"印记": "", "題跋類別": "作者款識", "作者": "文徵明", "位置": "本幅", "款識": "嘉靖庚子（西元一五四○年）龝八月十又八日，南衡侍御過訪草堂。寫此奉贈。徵明。", "書體": "行楷書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "春盡二首。南樓三月盡。飛絮滿江城。野色烟中斷。斜陽雨外明。繞簷風燕燕。千樹煖口賏鳥口賏鳥。歲有傷春感。兼玆白髮生。南風一夕至。吹散麥秋寒。花落春愁盡。鶯啼午夢殘。碧桐山館靜。白葛道衣寬。飯罷催新汲。雲鐺試月團。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "夏日雨後。西日踈桐轉。南風積草香。陡蒸還醞雨。晚霽卻生涼。翠浪茶甌煖。玄雲研沼光。隨緣消永夏。不厭靜中忙。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "南樓。岸幘南樓上。斜陽送晚晴。碧雲千里目。黃葉四簷聲。短髟丐西風急。浮生過鳥輕。有懷吟不就。山繞闔閭城。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "夜涼。急雨初收風滿堂。手拋紈扇撫匡床。起看夜色星河爛。何處秋聲木葉涼。偪口老懷欣暑近。蕭條病眼厭更長。月斜人定空庭寂。時有流螢度短牆。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "立秋再疊前韻。驚心日月去堂堂。又見枯桐下井床。社後玄禽辭故壘。江南白苧詠新涼。微波激渚芙蓉泠。疏響穿林絡緯長。最是清碪關節侯。隨風次第起鄰牆。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "七夕。似聞今夕女牛并。設果陳瓜待巧成。老我此生日抱拙。天孫何事卻多情。通宵脈脈星相望。遙漢盈盈月自明。海上仙槎今不至。憑誰西蜀問君平。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "八月十四夜對月。月近中秋夜有暉。幽人戀月臥遲遲。及時光景寧頃滿。明日陰晴不可期。清影一簾金瑣碎。涼聲何處玉參差。酒闌無限懷人意。都在庭前桂樹枝。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "十五夜再賦。銀漢無聲夜正中。十分秋色小樓東。空瞻朗月思玄度。誰有高懷繼庾公。把酒金波浮桂樹。捲簾清露滴梧桐。碧雲千里人何處。惆悵東欄一笛風。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "登虎丘。短薄祠前樹鬱蟠。生公臺下石孱顏。千年精氣池中劍。一壑風烟寺裡山。井冽羽泉茶可試。草荒支礀鶴空還。不知清遠詩何處。翠壁苔花細雨班。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "入門連嶺翠崚山層。別徑穿雲次第登。碧瓦參差蓮宇靜。古藤陰翳紫屋崩。眼中歷歷悲塵劫。方外悠悠愧老僧。十載同遊半零落。長明惟有佛前燈。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "寄馬西玄。依依雲樹秣陵秋。頗憶平生馬少游。白下聲華空藉甚。周南山水尚淹留。風塵變幻多新夢。湖海雕零幾舊遊。白首離愁何處寫。長洲苑外獨登樓。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "次韻崦西綠蘿軒即事。名園深寂類山阿。旋起山亭蔭綠蘿。窓倚淵明堪自傲。逕開求仲許相過。落花風外青團扇。脩竹林中白苧歌。為問長安逐飛鞚。清風一榻較誰多。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "學士林亭帶曲阿。分明域市隔烟蘿。趣深自得禽魚樂。心遠不聞車馬過。解帶靜看調鶴舞。倚琴聊和竹枝歌（上三字點去）濯纓歌。落花滿地濃陰寂。知是曉來風雨多。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "次韻張石磐寄示三詩。春歸。官柳陰穠絮不飛。湘簾乍捲燕來歸。園林蠭靜花枝瘦。村巷蠶眠柘葉稀。一榻涼風輸靖節。滿窓列岫憶元暉。人生別有千年在。不恨時情與願違。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "睡起。年來卻事謝平塵。睡起惟應筆研親。簾影流風蒼竹健。庭陰過雨綠槐新。花開別院空啼鳥。夢破閒窗失故人。七尺瑤琴一樽酒。白頭無負故園春。", "書體": "行書", "全文": ""}, {"印记": "", "題跋類別": "作者款識", "作者": "文徵明", "位置": "拖尾", "款識": "夜坐。解脫時情逸思饒。夜聞秋水漏迢迢。壯心寂寞罏灰冷。塵慮沖融□魂消。蟋蟀堦前寒氣早。芙蓉江上美人遙。白頭無地酬知己。恰有雙魚托暮潮。近作數首。書似南衡先生請教。徵明頓首上。", "書體": "行書", "全文": ""}]