[{"印记": "", "題跋類別": "作者款識", "作者": "吳鎮", "位置": "本幅", "款識": "梅花道人戲墨", "書體": "草書", "全文": "收卻絲綸歇釣船。江頭明月正團員。酒瓶側。岸花懸。□領青簑踏月眠。輕風細浪漾漁船。遠水斜陽欲暮天。看白鳥。下平川。點破瀟湘萬重煙。閒情聊爾寄絲綸。處處江山著我身。波似練。鬢如銀。懶釣如山載海鱗。極目乾坤夕照斜。清波微影弄晴霞。舟有伴。趣無涯。那個汀洲不是家。近日何人是我鄰。滿川鳧鳥最相親。雲淡淡。水粼粼。青草煙深不見人。綠楊初睡煖風微。萬頃澄波浸落暉。鼓枻去。唱歌歸。驚起沙鷗樸鹿飛。風攬長江浪拍空。輕舟蕩漾夕陽紅。歸別浦。繫長松。正是風恬浪息中。一個輕舟力幾多。江湖隨處戲漁簑。撐明月。下長波。半夜風生不奈何。殘霞返照四山明。雲起雲收陰復晴。風腳動。浪頭生。聽取虛窗夜雨聲。白頭垂釣碧江深。憶得前身是姓任。隨去住。任浮沈。魚少魚多不用心。釣擲萍波綠自開。錦鱗隊隊逐釣來。消歲月。寄幽情。恰似嚴光坐釣臺。桃花水煖五湖春。一個輕舟寄此身。時醉泊。感無綸。江北江南適意人。梅花道人戲墨。"}, {"印记": "", "題跋類別": "題跋", "作者": "吳鎮", "位置": "拖尾", "款識": "至正十二年壬辰秋九月廿一日梅道人書于賦塘慈雲之僧舍。", "書體": "草書", "全文": "余喜關仝山水清勁可愛。觀其筆法出于荊浩。後見荊畫唐人漁父圖。有如此製作。遂倣而為一軸。流散易去。今復見之。乃物有會過時也。一日淮中持此卷來。命識之。吁。昔之畫。今之題。殆十餘年矣。流光易謝。悲夫。至正十二年壬辰秋九月廿一日梅道人書于賦塘慈雲之僧舍。"}]