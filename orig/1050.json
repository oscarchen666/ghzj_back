[{"印记": "", "題跋類別": "作者款識", "作者": "趙孟頫", "位置": "本幅", "款識": "吳興趙孟頫畫并書", "書體": "楷書", "全文": ""}, {"印记": "", "題跋類別": "題跋", "作者": "文徵明", "位置": "拖尾", "款識": "嘉靖乙未八月文徵明書", "書體": "楷書", "全文": "右趙文敏公書尚書洪範一篇。並畫箕子文武王授受之意為圖。畫既古雅而小楷精絕。殆無遺恨。但無歲月可考。憶嘗見公所書莊子馬蹄篇。乃初被召為兵部郎中時書。其筆意與此正同。疑此亦當時之作。維公以亡宋公族。仕於維新之朝。議者每以為恨。然武王伐紂。箕子為紂至親。既受其封而復授之以道。千載之下。不以非（點去）為非然則公獨不得引以自蓋乎。公素精尚書。嘗為之集註。今皆不書而獨書此篇。不可謂無意也。崦西徐公舊藏此卷。間以示余為著此以備折衷。公以為何如。嘉靖乙未八月文徵明書。"}]