[{"印记": "", "題跋類別": "作者款識", "作者": "趙孟頫", "位置": "本幅", "款識": "延祐五年（西元一三一八年）四月廿二日。子昂。", "書體": "行書", "全文": ""}, {"印记": "", "題跋類別": "題跋", "作者": "姚安道", "位置": "拖尾", "款識": "四明姚安道題", "書體": "草書", "全文": "此張公藝九世同居圖也。松雪翁繪為長卷。昭示後人。夫豈一水一石。娛心悅志者比哉。昔陶淵明贈長沙公詩云。同源分流。人易世疎。感彼行路。眷焉踟躕。蓋深傷之也。杜子美贈從孫濟。而不免于防猜。故其詩云。所來為宗族。亦不為盤飧。勿受外嫌猜。同姓古所敦。觀長沙公及濟之事。千載之下。未嘗不令人興歎。安得置此卷于几案。日三展視。使葛虆之刺不興。角弓之怨不作。則益于人者大矣。四明姚安道題。"}, {"印记": "", "題跋類別": "題跋", "作者": "虞集", "位置": "拖尾", "款識": "蜀人虞集", "書體": "隸書", "全文": "夫圖畫之理。未可盡言。皆法古而變今也。立萬象于胸中。傳千態於毫墨。子昂承旨。具有天縱。學力俱充。戲弄片楮。生氣盈溢。況此卷布景位置。種種匠心。天表之姿。龍威鳳臆。羽林騎衛。雲合景從。問者對者窺者聽者。如入壽張之境。履公藝之庭。妙哉技至此極矣。若將展玩。深宜精別也。蜀人虞集。"}, {"印记": "", "題跋類別": "題跋", "作者": "宋克", "位置": "拖尾", "款識": "廣平宋克", "書體": "草書", "全文": "子昂余所見甚多。此卷筆力高古。色澤精妙。真不世之奇珍也。周正夫學士得之京邸。今歸劉孟公中秘。可謂得其主矣。廣平宋克。"}, {"印记": "", "題跋類別": "題跋", "作者": "王達", "位置": "拖尾", "款識": "耐軒居士王達", "書體": "行楷書", "全文": "張公白髮已盈簪。每為兒孫教戒深。一善傳家唯是寶。百年斯語重如金。學詩要盡庭前訓。忍字當□座右箴。□我披圖見詞翰。清風高節動儒林。耐軒居士王達。"}]