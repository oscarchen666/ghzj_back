[{"印记": "", "題跋類別": "題跋", "作者": "俞和", "位置": "拖尾一", "款識": "至大元年冬十月俞和題", "書體": "楷書", "全文": "皇元統天寰海一。萬里梯航供貢職。八番稽首效藩臣。諸夏歸心知帝力。罽賓天竺三佛齊。重譯遠來懸度西。長繩引步陵險阨。崢嶸下臨不測溪。泥金悉曇書貝葉。織成金縷揚光輝。契丹豪健霸西夏。吐蕃自昔雄鮮卑。穠妝錦帽馴象兕。色鑄瑚辣堆琉璃。金牛頭冠金馬座。犎氂獅豹貂獒犀。駭雞硨磲夜光壁。翅鳥木難明月璣。氍㲣𣰅絨錦疊㲲護。䢷越諾火浣衣火。齊瑟瑟纍齒貝。琅玕倒倚珊瑚枝。紫馳雜遝走羊鹿。角端珍異奔騮騏。誇多鬥靡相驚衒。詭服奇形爭利見。膜拜躬趨白玉墀。登庸首進黃金殿。有宋蘇君曾寫圖。王會紀功作佳傳。至大元年冬十月俞和題。"}, {"印记": "", "題跋類別": "題跋", "作者": "柯九思", "位置": "拖尾一", "款識": "丹丘柯九思", "書體": "行書", "全文": "蘇漢臣為南宋畫院。所作人物古雅絕倫。有虎頭道子之風。此職貢圖迺其筆也。摹寫之工。宛然逼肖。且以見承平之世。異域來王。足以補史書之不逮。更得趙松雪各為識其後。令觀者一展卷而知是國之形容服飾。以及所產之珍玩鳥獸。誠可瑤愛。主者宜善藏毋斁。丹丘柯九思。"}, {"印记": "", "題跋類別": "題跋", "作者": "詹希元", "位置": "拖尾二", "款識": "孟舉詹希元題", "書體": "隸書", "全文": "聖明聲教被流沙。蠻貃羗戎共一家。萬里梯航朝上國。八番文物會中華。衣冠環侍蒼龍闕。珠貝高馱白象車。恩詔寵頒臣庶樂。嵩呼聲裡聽宣麻。孟舉詹希元題。"}, {"印记": "", "題跋類別": "題跋", "作者": "徐有貞", "位置": "拖尾二", "款識": "東海徐有貞鑒藏", "書體": "草書", "全文": "東海徐有貞鑒藏。"}]