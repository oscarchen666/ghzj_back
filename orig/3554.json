[{"印记": "", "題跋類別": "作者款識", "作者": "唐寅", "位置": "本幅", "款識": "唐寅為季靜作", "書體": "行書", "全文": ""}, {"印记": "", "題跋類別": "題跋", "作者": "彭年", "位置": "拖尾", "款識": "嘉靖戊子冬仲廿有八日。隴西彭年孔加甫題。", "書體": "楷書", "全文": "履素子弱冠以琴游諸公間。今五十餘矣。抱道守貞。含章韜價。王公大人眇其藝也。不肯推轂薦達之。深相與者惟生平交。又無力。不能有所假借。然履素子益厚自期待。不以是踽踽戚戚也。阨窮而不憫。賢者之行固若此哉。雖然騶成侯受相印。強田齊。聲稱赫赫。及今不泯。又安知其未舍石室時。果有異乎履素耶。展卷興慨。綴之贊曰。春溫以濁。廉折以清。琴之格也。攫深舍愉。鈞諧相益。琴之奭也。復而不亂。連而能徑。琴之繹也。短小精介。簡潔古雅。琴之客也。琴之時義遠矣哉。故曰琴音調則天下易。欲觀夫履素子者。宜察之絲桐之間。勿泥諸絹素之迹。嘉靖戊子冬仲廿有八日。隴西彭年孔加甫題。"}, {"印记": "", "題跋類別": "題跋", "作者": "章簡甫", "位置": "拖尾", "款識": "嘉靖戊子春三月廿二日。章簡甫觀於長春樓", "書體": "楷書", "全文": "嘉靖戊子春三月廿二日。章簡甫觀於長春樓。"}, {"印记": "", "題跋類別": "題跋", "作者": "陸芝", "位置": "拖尾", "款識": "陸芝贊", "書體": "楷書", "全文": "玄冠而白服。素履而遺俗。何必曳裾而食肉。賢哉季子。其知足而不辱乎。陸芝贊。"}, {"印记": "", "題跋類別": "題跋", "作者": "黃魯曾", "位置": "拖尾", "款識": "汝寧黃魯曾贊", "書體": "草書", "全文": "觀貌維常。聽音維古。襄牙往矣。邈能繼武。汝寧黃魯曾贊。"}, {"印记": "", "題跋類別": "題跋", "作者": "文仲義", "位置": "拖尾", "款識": "文仲義贊", "書體": "草書", "全文": "匪磊匪落。儀矩鑿鑿。弗顯弗達。聲吐諤諤。行既朗朗。志亦卓卓。蓋獲乎古人之風雅。而養高於林壑者也。文仲義贊。"}, {"印记": "", "題跋類別": "題跋", "作者": "朱幸", "位置": "拖尾", "款識": "庚寅孟夏。長洲朱幸題。", "書體": "行楷書", "全文": "魯有師襄者。其人漫不可考。特以孔子嘗從學琴。故其名至今耿耿。余觀吳下諸公所贊季靜者如此。其亦可以有聞矣。太史公曰閭巷之人。非附青雲之士。烏能施於後世。信哉。庚寅孟夏。長洲朱幸題。"}]