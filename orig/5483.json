[{"印记": "", "題跋類別": "作者款識", "作者": "仇英", "位置": "本幅", "款識": "實父仇英", "書體": "楷書", "全文": ""}, {"印记": "", "題跋類別": "題跋", "作者": "王守", "位置": "拖尾", "款識": "", "書體": "楷書", "全文": "宮詞。太平天子御神州。萬歲宮中佳氣浮。禮樂百年歸化遠。群瞻玉殿受共球。彤庭春曉靜蓮壺。旭日祥開滿帝都。朝罷至尊歸別院。內官宣賜飲屠蘇。御溝春日雨濛濛。兩岸花飛傍晚風。只為愁多題不盡。空教紅葉落波中。偶觀實父所作漢宮春曉圖。因系以三絕。嘉靖壬子春三月上巳日。涵峰王守識。"}, {"印记": "", "題跋類別": "題跋", "作者": "吳奕", "位置": "拖尾", "款識": "", "書體": "行書", "全文": "夫畫。心華也。亦心靈也。惟靈心運以慧筆則自臻神妙。吳門實父精於繪事。能得入松年居中之堂奧。故其寸楮尺縑。凡一落筆無不為世什襲。況如是卷所作漢宮春曉者耶。傳之後世當與球璧琬琰同乎一珍矣。延陵吳奕。"}, {"印记": "", "題跋類別": "題跋", "作者": "李日華", "位置": "拖尾", "款識": "", "書體": "草書", "全文": "繪事代有名人。自宋朝畫院一開。而賢流濟濟。尤為大備。迨此而欲肇之者。蓋難其人。惟吾朝仇實父之筆。能兼諸名人之妙。故片紙尺縑。流落于世者。不啻球璧琬琰。延陵公之言良非誣矣。是卷漢宮春曉。人物生動。布置精工。設色姸麗。誠有不可思議之妙。余何幸得而拜觀之。李日華識。"}, {"印记": "", "題跋類別": "題跋", "作者": "范允臨", "位置": "拖尾", "款識": "", "書體": "草書", "全文": "石公范允臨觀於治平寺中記之。"}]