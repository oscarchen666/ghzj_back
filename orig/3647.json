[{"印记": "", "題跋類別": "作者款識", "作者": "郎世寧", "位置": "本幅", "款識": "臣郎世寧恭繪。", "書體": "楷書", "全文": ""}, {"印记": "", "題跋類別": "題跋", "作者": "清高宗", "位置": "本幅", "款識": "墨爾根巴圖魯瑪瑺。斫陣殊勳。卓乎可紀。因命工繪圖。并作歌以誌其事。己卯長夏。御筆。", "書體": "行書", "全文": "乙亥以來有事戎。賴我眾力成膚功。重賞之下多勇士。捨身圖報群輸忠。舒布圖鎧實巨擘。三巴圖魯繼厥踪。後乃不可屈指數。就中瑪瑺尤稱雄。經卅餘戰皆首出。搴旗斬將誰爭鋒。鐵騎憑陵諸鄂拓。肅清伊犁揚英風。今春我軍急進援。富德率師如羆熊。瑪瑺命領塗路首。呼爾璊處賊迎攻。堂堂之陣賊辟易。瑺乃獨進躡寇窮。金鞭連策大宛馬。繡蝥不用用雕弓。一箭正中賊要害。再箭倉卒乃落空。三箭終殪賊墮馬。忽忘深入賊隊中。蜂屯蟻襍齊擁簇。瑺之馬斃倒沙蓬。捨馬步戰短兵接。叱咤凌厲氣如虹。我軍隨進瑺乃出。檢傷十處中其躬。以帛裹傷明復戰。義膽自有神帡幪。花門降胡咋舌歎。如此超勇聞何從。將軍一一據實奏。不奇其勇憐其衷。設非立志忠且壯。安能效命功名崇。馳驛令歸不可再。嫖姚賜第今堪同。席前備陳隕涕聽。厚賚覺未酬勳庸。仍歸禁旅領宿衛。若無曩勣撝謙沖。古來歸奏未央殿。卻聞天子不召見。墨爾根巴圖魯瑪瑺。斫陣殊勳。卓乎可紀。因命工繪圖。并作歌以誌其事。己卯長夏。御筆。"}]