[{"印记": "", "題跋類別": "作者款識", "作者": "牧溪", "位置": "本幅", "款識": "咸淳改元（西元一二六五年）。牧溪。", "書體": "行書", "全文": ""}, {"印记": "", "題跋類別": "題跋", "作者": "項元汴", "位置": "拖尾", "款識": "墨林項元汴書于天籟閣", "書體": "行書", "全文": "右宋僧法常。別號牧谿。喜畫龍虎猿鶴蘆雁山水樹石人物。皆隨筆點墨而成。意思簡當。不假妝飾。余僅得墨戲花卉蔬菓翎毛巨卷。其狀物寫生。殆出天巧。不惟肖似形類。併得其意。京（京字待查）愛不忍置。因述其本末。以備參考。墨林項元汴書于天籟閣。"}, {"印记": "", "題跋類別": "題跋", "作者": "僧圓信", "位置": "拖尾", "款識": "徑山千指菴圓信", "書體": "草書", "全文": "這僧筆尖上具眼。流出威音。那邊鳥鵲花卉。看者莫作眼見。亦不離眼。思之。徑山千指菴圓信。"}, {"印记": "", "題跋類別": "題跋", "作者": "查士標", "位置": "拖尾", "款識": "康熙癸酉上巳白岳逋客查士標", "書體": "行書", "全文": "宋僧牧谿。畫兼眾妙。而尤長於花卉寫生。觀畫史所載。稱其點墨而成。不假妝飾。尚未足盡牧谿也。卷中一花一葉。一蓏一實。皆極精緻。有天然運用之妙。無刻畫拘板之勞。而幽禽翠羽。動息飛鳴。曲肖其態。令觀者心曠神怡。對之忘倦。宜項墨林氏珍為甲品。題跋讚歎。若不容口。蓋南渡而後。高孝累朝。篤重翰墨。一時人物熙雍。湖山引勝。風氣興起。即方外亦多名流。負技爭長焉。明時王酉室陸包山皆以花卉寫生。為世所重。今觀此卷。二公俱寢食牧溪。深得其意者。至沈石田花鳥。點染又能出新意於諸家町畦之外。視此卷在離合之間。而工緻差不逮矣。獲觀累日。因識其後。康熙癸酉上巳白岳逋客查士標。"}]