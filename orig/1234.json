[{"印记": "", "題跋類別": "作者款識", "作者": "黃公望", "位置": "本幅", "款識": "溪山暖翠。（隸書）。至正八年（西元一三四八年）長至後二日。大癡老人寫於毗陵寓舍。", "書體": "行書", "全文": ""}, {"印记": "", "題跋類別": "題跋", "作者": "楊維禎", "位置": "拖尾", "款識": "鐵篴道人", "書體": "草書", "全文": "一峰老人世居虞山。閒散之餘。騷人逸客。賡酬之什。足以炳耀千古。然其筆墨風流。尤為一時傑出。故余得附驥末。時餐秀色。此卷如拾翠佳人。淡妝西子。種種雅麗。歸趙之筆。莫過於此。鐵篴道人。"}, {"印记": "", "題跋類別": "題跋", "作者": "倪瓚", "位置": "拖尾", "款識": "倪瓚", "書體": "行楷書", "全文": "昔劉褒作雲漢圖。見者覺熱。作北風圖。見者覺涼。境之移人甚矣。予嘗玩梅道人蜀山卷。宛在層崖邃谷。及展此卷。若舍峻就夷。晴雲滴滴。撲我巾袖。正如翡翠明珠。同奩合貫。愈見精神之妙耳。倪瓚。"}, {"印记": "", "題跋類別": "題跋", "作者": "維摩居士澈（姓名待考）", "位置": "拖尾", "款識": "維摩居士澈", "書體": "草書", "全文": "大癡寫木石。如棒喝禪宗。語默盡是生機。解者見了了。不可於慧業文人中求也。此卷又其權實。兼行色空並說具法眼者。當望而下拜。維摩居士澈。"}, {"印记": "", "題跋類別": "題跋", "作者": "范允臨", "位置": "拖尾", "款識": "范允臨", "書體": "草書", "全文": "大癡老人此作在巨然董源之間。其用筆磊落處。便欲使人寤寐盤桓。作天際真人想。范允臨。"}]