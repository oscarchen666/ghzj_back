[{"印记": "", "題跋類別": "作者款識", "作者": "唐寅", "位置": "本幅", "款識": "南山之麓上腴田。長守犁鋤業不遷。昨日三山降除目。長沮同拜地行仙。唐寅為守耕賦。", "書體": "行書", "全文": ""}, {"印记": "", "題跋類別": "題跋", "作者": "清仁宗", "位置": "本幅", "款識": "庚申孟夏御題", "書體": "楷書", "全文": "（嘉慶庚申御題。詩文不錄。）"}, {"印记": "", "題跋類別": "題跋", "作者": "王寵", "位置": "拖尾", "款識": "己丑季秋廿日。雅宜山人王寵書。", "書體": "草書", "全文": "守耕記。夫民屬列四。農擅首何。貴務本也。等而上之。士尤貴焉。士未至於公卿大夫。下不能為農工商賈。雖事各殊。而資生之策爾惟知務本。（句疑有誤）故許平仲曰。學者治生為先務。生既治。則寡欲以養生（生字點去）心。養心以崇學。崇學以致道。士斯得矣。又曰士君子當以農務為生。則知士以農務為本。而從事以尚志也。矧士之志也。卷舒徇其所寓而已。吾郡朝用。家世故族。治畦千畝。候（疑作倏）爾西成。黃雲連野。場圃林泉。杖屨追隨。徜徉物外。迥隔凡俗。聲色絢麗。不眩於外。勢利紛拏。不撼於中。凡有玩好。舉不能奪其志。果哉以隱為高者也。予惟朝用。生以資。欲以寡。心以養。學以崇。道以致。而志以尚焉。於虖。學稼云乎。抑士之務本者歟。別號守耕。允稱其情。於是乎記。己丑季秋廿日。雅宜山人王寵書。"}, {"印记": "", "題跋類別": "題跋", "作者": "皇甫沖", "位置": "拖尾", "款識": "華陽皇甫沖", "書體": "行書", "全文": "贈守耕陳君。負耒從吾事。東皋及早春。居常忘帝力。在野亦王臣。桑落懽開釀。禾登喜薦新。悠然軒冕外。不對問津人。華陽皇甫沖。"}, {"印记": "", "題跋類別": "題跋", "作者": "俞國振", "位置": "拖尾", "款識": "萬谿俞國振", "書體": "草書", "全文": "野雲彌望日華開。春色平分散六垓。忽聽綠楊啼布穀。一犁帶雨破蒼苔。裊裊垂楊生紫煙。向陽田地得春先。芝蘭且種三千畝。不作尋常養鶴田。萬谿俞國振。"}, {"印记": "", "題跋類別": "題跋", "作者": "文徵明", "位置": "引首", "款識": "徵明為朝用書", "書體": "隸書", "全文": "守耕。（隸書）。徵明為朝用書。（行書）。"}]