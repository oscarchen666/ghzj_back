[{"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "魯國。芮芮國。河南。中天竺。為國。林邑國。師子國。北天竺。渴盤陀國。武興蕃。宕昌國。狼牙修國。鄧至國。波斯國。百濟國。龜茲國。倭國。周古柯。呵跋檀國。胡密丹國。白題國。臨江蠻。高麗國。高昌國。天門蠻。建平蠻。滑國。于闐。新羅。干陀國。扶南國。"}, {"印记": "", "題跋類別": "題跋", "作者": "宋理宗", "位置": "本幅", "款識": "", "書體": "楷書", "全文": "梁元帝蕃客入朝圖。定為南唐顧德謙所臨。"}, {"印记": "", "題跋類別": "題跋", "作者": "清高宗", "位置": "引首", "款識": "乾隆癸丑新正。御筆。", "書體": "行書", "全文": "自文其弱。梁圖顧倣猶津逮。婆利龜茲務遠奇。可笑江南安撮土。魯河南竟入諸夷。是卷宋理宗題為南唐顧德謙摹梁元帝蕃客入朝圖。按梁書。武帝時。婆利龜茲扶南高麗等十餘圖（應為國）。有獻方物者。至大同以後全無。且元帝於侯景亂後。已以長江為限。荊州界。北盡武寧。西拒峽口。嶺南為蕭勃所據。詔令所行。不過千里。民戶著籍。不盈三萬。豈尚有番夷朝貢之事。未幾。魏遣于謹會蕭詧伐梁。如入無人之境。而元帝臨敵聽講。巡城和詩。愚騃之態。可以概見。何暇繪此圖。誇張遠略哉。圖中所列。乃有魯及河南名目。考吐谷渾居赤水。在河之南。躗以為號。其地近在涼州尚可。然並非外域也。至於卷中第一人書魯。則梁書諸夷傳。更無假借此名者。豈以少皞之墟。判為異國。尤不值一噱矣。因閱是卷。並識詩末。乾隆癸丑（西元一七九三年）新正。御筆。"}]