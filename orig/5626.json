[{"印记": "", "題跋類別": "題跋", "作者": "趙秉沖", "位置": "前幅", "款識": "嘉慶癸酉（西元一八一三年）冬日。臣趙秉沖奉敕敬書。", "書體": "楷書", "全文": "御製贊。新疆二萬。永沐生成。歲貢良馬。天閑充盈。西徠有驈。上應星精。騰驤安吉。獨冠羣英。雙耳峻峙。四號捷輕。亞乘輿走。如御風行。雲錦燦爛。健骨雄鳴。稱德勝力。王道蕩平。右平安驈。天馬西來。慶雲呈瑞。良驈超羣。才全德備。五花滿身。雙號玉粹。坦蕩蹕途。從容攬轡。造極登峯。如履平地。健足乘風。輕塵不積。大宛儲英。名冠上駟巡狩襄儀。連錢騏驥。右慶雲驈。嘉慶癸酉（西元一八一三年）冬日。臣趙秉沖奉敕敬書。"}, {"印记": "", "題跋類別": "題跋", "作者": "英和", "位置": "引首", "款識": "臣英和奉勅敬書", "書體": "楷書", "全文": "天驥呈才。臣英和奉勅敬書。"}, {"印记": "", "題跋類別": "題跋", "作者": "桂芳", "位置": "托尾", "款識": "臣桂芳恭贊", "書體": "楷書", "全文": "八駿之四。賜號超閑。銅聲海色。尾鬣含黫。綴花蹴燕。驀澗騰山。木蘭即鹿。喜霽天顏。瑜輪懸光。詎若是班。萬匹在下。斯伏斯跧。恩深芻秣。力不辭艱。馳驅永效。樂囿般般。右超閑驈\n臣桂芳恭贊。"}, {"印记": "", "題跋類別": "題跋", "作者": "果齊斯歡", "位置": "托尾", "款識": "臣果齊斯歡恭贊", "書體": "楷書", "全文": "青驄天驥。視履咸端。鏡分瞳炯。麴印號團。龍鬐鳳臆。玉勒金鞍。馴如調鶴。行若鶱鸞。嘶風逐電。應節和鑾。聖人策馭。惟恬惟安。褒之月。駟豢以星闌。嘉名錫予。神駿榮觀。右履安驄。臣果齊斯歡恭贊。"}, {"印记": "", "題跋類別": "題跋", "作者": "桂芳", "位置": "托尾", "款識": "臣桂芳恭贊", "書體": "楷書", "全文": "有馬荏鐵。六尺以長。如碎錦簇。如飛雲翔。聖人乘之。深穩吉康。嘉名一錫。凡馬莫當。臣職司牧。略辨驪黄。請以馬喻。良率不良。泛駕是策。千里騰襄。六轡在手。何用不藏。右雲錦驄。臣桂芳恭贊。"}, {"印记": "", "題跋類別": "題跋", "作者": "盧蔭溥", "位置": "托尾", "款識": "臣盧蔭溥恭贊", "書體": "楷書", "全文": "雲華燦錦。玉采鏤霜。貺精太乙。禀異飛黄。服閑日御。沛艾騰驤。既安且吉。歷試名揚。權奇外峙。俶儻中藏。勿矜趫迅。厥德有常。恩榮錫號。驅策孔長。驥不稱力。無斁斯藏。右安吉黄。臣盧蔭溥恭贊。"}, {"印记": "", "題跋類別": "題跋", "作者": "英和", "位置": "拖尾", "款識": "臣英和恭贊", "書體": "楷書", "全文": "神駿呈才。騰驤超逸。五花燦文。大宛効質。樹骨附筋。飛慶煥霱。所向無前。與心合一。瑞應榮光。歌傳司律。紫燕追風。綠虵候日。共備天閑。為世間出。於萬斯年。動罔不吉。右吉雲騮。臣英和恭贊。"}]