[{"印记": "", "題跋類別": "作者款識", "作者": "沈周", "位置": "拖尾一", "款識": "尚古老仙心浩然。他人溝渠我巨川。積義積德非一日。積書積金非一年。奇編翻刻惠貧讀。更製藥物疲癃痊。高雲茂木鬱望族。數仞之?千頃田。毿毿白髮被兩肩。鳳雛抱送荷自天。功名染指知薄味。山水載酒脩閒緣。老夫相住縣百里。蔑面未見惟通箋。越繭十丈翻相聯。索我放筆開風煙。谷容山重頗有喻。大山長谷惟其賢。登堂一笑尚有日。還對此卷鳴高絃。（跋云）長卷惡篇不足形容高尚也。", "書體": "行書", "全文": ""}, {"印记": "", "題跋類別": "題跋", "作者": "錢福", "位置": "拖尾二", "款識": "沈石田二詩一畫。妙絕他作。華尚古先生寶之。予為賦此。華亭錢福識。", "書體": "行書", "全文": "老兵戰場拾折戟。磨洗血腥詫無敵。忽隨將軍閱武庫。戈矛耀日生悸慄。饕夫聞味動食指。九鼎一臠有餘旨。偶然醉飽大官烹。乃覺餘缶非盡美。石田詞翰山林英。翊以畫史馳八溟。尺綃短句聊寄興。鄙工執律寸朽評。具眼還歸華光祿。鄴侯牙籤堆萬軸。窮搜遠探書史源。不為丹青混流俗。連篇累幅誰致之。虎頭三絕今除癡。胸吞雲夢十八九。欲與韋杜爭參差。江村山屋無比隣。怪松密竹相主賓。逡迤屬目復卻走。祇愁誤作桃源人。儻蕩藏真復何在。長歌亦足存紀載。論書論畫更評人。此卷可許千金買。豈徒女為悅已容。物聚所好由天公。老予何幸洗肉眼。蠟鞭假髻皆成空。河圖不出獨角死。傅嚴丈人呼不走。凌煙肖像仍自題。肯願孱顏綴其尾。沈石田二詩一畫。妙絕他作。華尚古先生寶之。予為賦此。華亭錢福識。"}]