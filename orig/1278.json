[{"印记": "", "題跋類別": "作者款識", "作者": "李公麟", "位置": "本幅", "款識": "臣李公麟進", "書體": "楷書", "全文": ""}, {"印记": "", "題跋類別": "題跋", "作者": "清高宗", "位置": "本幅", "款識": "", "書體": "行書", "全文": "子儀誠喻。葛羅欽服。胥於握手中形之。公麟妙蹟。所見甚多。此為第一。"}, {"印记": "", "題跋類別": "題跋", "作者": "清高宗", "位置": "本幅", "款識": "壬子仲冬上澣。御題。", "書體": "行書", "全文": "涇陽不肯守孤城。單騎權為見虜行。扣馬力違郭晞諫。步莎手任葛羅擎。吐蕃迴紇心咸服。元振朝恩妒那傾。寫像公麟肖神表。一言以蔽曰誠明。壬子仲冬上澣。御題。"}, {"印记": "", "題跋類別": "題跋", "作者": "清高宗", "位置": "引首", "款識": "", "書體": "行楷書", "全文": "至誠昭揭"}, {"印记": "", "題跋類別": "題跋", "作者": "韓準", "位置": "拖尾", "款識": "至正丁未十二月下澣。沛中韓準書。", "書體": "行楷書", "全文": "考汾陽王中書令郭公。唐四朝元勳也。觀其夾輔王室。事業磊落。繫天下安危二十年。可謂社稷之大臣矣。讀其傳。揆其心。一以至誠為本。豈偶然哉。凡人避嫌者。內不足也。內無不足。彼疑而我不貳。彼讒而我不辯。魚朝恩程元振之徒。妬其功高望重。恐威權軋己。陰相沮撓。公處之泰然。出入中外。奉詔即行。使至即起。居朝廷則憂邊隅。居邊隅則憂王室。雖不得安於廟堂之上。而人心屬望。奄宦姦謀。卒莫能撼。大臣非公其誰耶。涇陽之圍。特一事耳。彼數十萬眾。而我才萬人。眾寡不敵。孤城無援。在它人則必倉卒無謀。棄城奔潰之不暇。公乃度德量力。策畫非常。量力則彼眾我寡。度德則彼屈我直。與其抗。不若出。與其戰。不若諭。單騎深入。不以兵衛自隨。藥葛羅輩。駭愕相顧曰。令公其猶存乎。下馬羅拜。公握手與語。酹酒而誓。曾不數言。忠義感激。吐蕃遯。回紇卻。涇圍為解。於乎。非威望素著。群醜畏服。而動以至誠。其能然乎。公與光弼齊名。寬厚得人過之。史確論也。代宗呼大臣而不名。宜矣。詩曰。方叔元老。克壯其猷。又曰。公孫碩膚。赤舄几几。汾陽有焉。噫。有國家者。屏逐姦黨。保全功臣。不可不監。至正丁未十二月下澣。沛中韓準書。"}, {"印记": "", "題跋類別": "題籤", "作者": "程荔江", "位置": "隔水一", "款識": "雍正己酉七月之閏。師意齋重裝。水南程荔江書簽。", "書體": "楷書", "全文": "李龍眠免冑圖。神品。雍正己酉七月之閏。師意齋重裝。水南程荔江書簽。"}]