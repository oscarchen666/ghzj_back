[{"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "景德元年十二月。契丹遣使韓杞奉書行宮。請息兵納和。與曹利用偕來。初議求關南地。真宗曰。為民屈已誠所不辭。但關南事極無名。朕守祖宗基業。不敢失墜。必若固求。當決一戰。所念河北重擾。儻歲以金帛濟其不足。於體無傷。利用言。國母一車。別無供帳。親與利用飲食。軛上橫板布食器。主及其臣重行而坐。杞亦私語左右曰。爾見北寨兵否。勁卒利器。前聞不同。臣熟察之。儻求割地。必請會師平蕩。及通好二年。十一月癸酉。國母主各遣使來賀承天節。致御衣十二襲。皆綴珠銀貂裘。細錦刻絲。透背紗縠。貯以金銀飾箱。金玉水晶鞍勒馬八。散馬四百。弓矢賓鐵刀。鷹鶻粆腊。契丹新羅酒。青白鹽。果實百品。貯以梀欞器。使人以戎禮見。賜氈冠窄袍金䩞鞢。其副以華禮見。賜幞頭公服金帶。並加襲衣器帛鞍勒馬。宴長春殿。又擇膳夫齎本國食味。就尚食局撰進。初將見。李宗諤引令式。不許佩刀。至上閤門。欣然解之。上曰。戎人佩刀。是其常禮。傳詔許其自便。副使劉經曰。聖上推心置人腹中。足以示信遐邇也。臣等曰。凶奴為中國害舊矣。歷古備禦之說甚詳。大抵征伐。則誘冦。和親。則損威。惟賂遺有常。聘好有時。保境息民。謂之得策。肆武生事。其鑒不遠。在太祖時。從撫納之。利洎晉。平北略。遂隔朝事。繇景德之盟。四五十年。邊䛉億安。衣裳歲會。蓋式遏之。計不忘豫。備而款接之問。亦為遠馭矣。"}, {"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "北寨宴射（文不錄）"}, {"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "輿駕觀汴漲"}, {"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "太清觀書"}]