[{"印记": "", "題跋類別": "題跋", "作者": "鄧文原", "位置": "拖尾", "款識": "至元己丑上巳日鄧文原題", "書體": "行書", "全文": "陳居中以寫照名慶元間。曾寫寧宗御容稱旨。遂有時譽。然國亡遺跡流傳人間者。不過殘縑片幅耳。余嘗得居中毛詩一段。作摽有梅圖。筆意精巧。裝為橫幅寶藏之。若見此卷。則神氣索盡矣。乃知當時畫院中。人物自有不易及者。勿泛視之也。至元己丑(1289)上巳日鄧文原題。"}, {"印记": "", "題跋類別": "題跋", "作者": "楊泰", "位置": "拖尾", "款識": "蒲姑楊泰敬觀", "書體": "行書", "全文": "居中畫悉入內府。吾友傅希巖以善價購得其戲嬰圖一幀。尋為丘長睿攘之。舊曾見永平畫志有文姬觀獵圖。迺賜韓侘冑之物。考其年月。亦正相似。疑即此也。不入內帑。安得完好如斯。亦豈神物流傳自有鬼神呵護耶。今子恭不惜見示。吾且勃勃動長睿之思。以義自止。子恭其善護持。勿為希巖後身耳。蒲姑楊泰敬觀。"}]