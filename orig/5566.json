[{"印记": "", "題跋類別": "作者款識", "作者": "周鯤", "位置": "本幅", "款識": "歲在乙丑（西元一七四五年）。我皇上御極之十年。當重熙累洽之際。沛千古未有之恩。蠲免直省正賦。俾普天億兆。均沐鴻施。海澨山陬。咸懷帝德。臣草茅微賤。生長偏方。來自閭閻。同深鼓舞。一隅如此。萬國同心。不揣筆墨蕪踈。實就見聞所及。繪之尺幅。用誌輿情。并繫小詩。諧聲鼓腹云爾。殊恩新向日邊來。賦免周天及草萊。欲祝三多酬聖德。秋場滌後管絃開。紅荳莊邊聽野歌。尚湖堤畔舞婆娑。七星老檜千年翠。願比君王聖壽多。祝釐時節值西成。萬寶倉箱慶阜盈。早卜來年調玉燭。杏花菖葉樂春耕。分得恩膏被海隅。含哺處處詠康衢。鵝溪尚有千尋絹。擬繪升平萬國圖。臣周鯤恭進。", "書體": "行書", "全文": ""}]