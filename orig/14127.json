[{"印记": "", "題跋類別": "題跋", "作者": "王澍", "位置": "拖尾", "款識": "琅邪王澍", "書體": "行楷書", "全文": "右卞莊子刺虎圖。不著畫者名氏。自昔相傳。稱為李龍眠。翫其筆法。軟如綿。勁如鐵。渾是一段浩然之氣。行乎其中。信信（衍一信字）非龍眠不能作也。卞莊子刺虎事。具國策及史記。與鷸蚌相持語正相類。蓋以規人之恃強而好勝。無益。終必自斃。徒為他人利耳。古人作畫。必具勸戒。龍眠拈此作圖。規切之意深矣。琅邪王澍。"}]