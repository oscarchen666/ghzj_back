[{"印记": "", "題跋類別": "作者款識", "作者": "黃公望", "位置": "本幅", "款識": "至正庚寅（西元一三五○年）二月。大癡道人時年八十。", "書體": "行書", "全文": "至正庚寅（西元一三五○年）二月。大癡道人時年八十。"}, {"印记": "", "題跋類別": "題跋", "作者": "俞和", "位置": "拖尾", "款識": "至正十年春紫芝生", "書體": "草書", "全文": "小黠大癡誰復然。畫山畫水亦隨緣。懸崖絕谷噴流泉。此中即是安養地。九品蓮華光燭天。至正十年春紫芝生。"}, {"印记": "", "題跋類別": "題跋", "作者": "陳鑑", "位置": "拖尾", "款識": "乙酉仲夏上瀚陳鑑題", "書體": "行書", "全文": "銀河倒挂青山頂。蒼虬偃臥芙蓉冷。煙巒深處有人家。依稀人在蓬萊境。我觀斯人非避秦。韜耀伏隱全天真。盍簪愛話無生事。恐教名利縈茲身。霜邊林葉秋色映。桂花香裡行廚淨。彈琴惟取古為音。漉酒還將清比聖。逍遙此樂人間稀。潔已由來世所稀。請看子久瀟瀟筆。不羨羊裘釣石磯。乙酉仲夏上瀚陳鑑題。"}, {"印记": "", "題跋類別": "題跋", "作者": "王世貞", "位置": "拖尾", "款識": "瑯琊王世貞題", "書體": "行書", "全文": "王右丞詩云。江流天地外。山色有無中。是詩家極俊語。卻入畫三昧。黃子久此圖是畫家極秀筆。卻入詩三昧。吾當挾短笻北固口。輕陰薄暮時。置眼黯淡間。遠樹若薺。人家若蜃市。恍然此卷之在目。歸從囊中出此卷。列之几案。又若身在北固。復取右丞二語之。都非人世間塵埃堆聚之物也。瑯琊王世貞題。"}]