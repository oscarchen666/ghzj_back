[{"印记": "", "題跋類別": "作者款識", "作者": "張鈇", "位置": "拖尾", "款識": "願豐堂後隙地疊石作小山與碧溪聯句。旋分泉石作谿山（深）。圓嶠方壺在此間（鈇）。境遇奇時峰忽斷（鈇）。沙當急處水成灣。雲屏欲送秋容淡（深）。風匣初開夜月彎。一柱擎天高卓立（鈇）。四時含雨細潺湲。常疑虎豹穿群去（深）。更覺猿猱費力扳。人事化工相勝負（鈇）。酒尊詩卷日躋攀。料栽花竹多留地（深）。為速賓朋不設關。斜身單卻如垂舞袖（鈇）。娉婷復似綰雲鬟。幽懷乍對簾頻捲（深）。佳興堪乘屐未還。堂額詎宜標綠野（鈇）。主人正及詫紅顏。敢言夙有山林骨（深）。何事久違鵷鷺班。連絡九峰排小朵（鈇）。廉纖一雨長層斑。摩挲甲乙尋題品。深追逐風騷媿老孱。拄笏時臨窗裡岫（鈇）。掛冠期遠市中闤。孤高合有神僊伴（深）。蒼翠始知圖畫慳。安石東山非久計（鈇）。子期南郭偶偷閒（深）。翰林咳唾皆珠玉。野老蕪詞合見刪（鈇）。", "書體": "草書", "全文": ""}, {"印记": "", "題跋類別": "題跋", "作者": "陸深", "位置": "拖尾", "款識": "深", "書體": "行書", "全文": "名山會仙作一首。群峰題品作群仙。浪跡虛名本偶然。湖上千年浮遠浪。簾開今日對高眠。忽看佩劍凌空碧。疑有吹笙向月圓。後夜中庭頭可點。欲將真訣問先天。（下註浪跡作幻跡五字。）\n栽花。先栽松竹映迴廊。更插黃花看晚霜。地接淮南秋信早。水風偏愛木犀香。深。"}, {"印记": "", "題跋類別": "題跋", "作者": "張鈇", "位置": "拖尾", "款識": "正德乙亥（西元一五一五年）秋八月朔旦。張鈇識併摹。", "書體": "行楷書", "全文": "會僊山記。會僊山。以形似名也。雲間陸先生以翰林編修在告。雅愛泉石。親知以諸品佳石遺之。乃於北莊願豐堂之後庭。壘一小山。其中峰矻立。倍尋而高。中心二大竅。若兩口相沓。曰呂公。西一峰曰蔴衣道者。其紋皴斮。蔴衣似之。又一峰曰蓑衣真人。其紋襳襹。蓑衣似之。東一峰曰三夆居士。形骨昌侈。不受拘束。似邋遢也。合而名之曰會僊。蓑衣為武康。其三皆湖石。餘錦川武康諸小峰。不在是數。主峰虛中若受。而群峰離立環拱。諸小峰斷而復續。或趨而從。或去而顧。咸若有情。且風致蕭散。又出於靈秀之餘。余慕先生久。今茲款門。山適經始。不日而成。先生顧余曰。會僊山名。一時得於形似之偶然。方成而子適來。若有不偶然者。宜有文以紀之。余越之鄙人。泉石膏肓。不受砭藥。嘉山勝水。足跡\n殆半。而江左名家。凡有山者無所不到。廣地巨石。十百於此者有之。求其布置合宜如茲山者。吾目未之嘗經焉。蓋以先生胸中壑（點去）丘壑。得之天賦。近以使事。馳驅南北。凡有形勝。靡不收覽。故其巧思。有奪造化而為工者。郗超知謝玄於履屐之材。各得其任。因料淮淝之功必勝。余以是知先生奠安社稷之具矣。安石不出。如蒼生何。先生允宜蚤出。而大展設施。置社稷於磐石之固。然後乞身高蹈。以赴會仙之樂。為子房從赤松補舊案。未晚也。余雖老。尚當杖策相存。姑志以竢。正德乙亥（西元一五一五年）秋八月朔旦。張鈇識併摹。"}, {"印记": "", "題跋類別": "題跋", "作者": "沈雲", "位置": "拖尾", "款識": "沈雲", "書體": "行楷書", "全文": "會仙橋。碧玉欄干三百尺。大江東去是蓬瀛。群仙長日（一字殘損）來往。肯許人間俗士登。沈雲。"}, {"印记": "", "題跋類別": "題跋", "作者": "沈雲", "位置": "拖尾", "款識": "夢窩", "書體": "行楷書", "全文": "鼇頭石。玉堂一卷石。元是鼇頭化。何年別湖海。來作群僊駕。雷風震九州。此地（點去）山如神丘。百年獨登臺。安坐無他憂。夢窩。"}]