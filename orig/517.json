[{"印记": "", "題跋類別": "作者款識", "作者": "朱銳", "位置": "本幅", "款識": "紹定二年(西元一二二九年)三月朱銳筆", "書體": "楷書", "全文": ""}, {"印记": "", "題跋類別": "題跋", "作者": "鮮于樞", "位置": "拖尾", "款識": "至元壬午春鮮于樞", "書體": "草書", "全文": "飲酒有真樂。我昔初未知。十載愁懷困吳楚。酒中之趣方得之。歸來忽遇雲居子。卻怪前身謫仙是。高堂日飲三百杯。一笑相忘醉鄉衣里。散髮歌呼望白雲。舉觴遙酹雲中君。世間得失榮枯擾擾了不顧。但覺六合之內別有他乾坤。吁嗟。末俗惡高潔。晦跡含光乃明哲。當時陶阮諸公是以識其然。往往沉冥物外逃麴蘗。豈不聞侯家昔日喧歌舞。侯家亭樹今榛莽。夜臺長往即冥冥。釃酒何曾入杯土。君當為我買酒船。我亦為君招列僊。載從天王宴遙水。一醒一醉三千年。至元壬午春鮮于樞。"}, {"印记": "", "題跋類別": "題跋", "作者": "柳貫", "位置": "拖尾", "款識": "至正四年冬日金華柳貫題", "書體": "楷書", "全文": "荒郊通徑僻。野竹閉門深。白日羲皇世。青山綺皓心。潛蛟多在壑。宿鳥獨歸林。知爾荷鋤倦。莫作醉時唫。至正四年冬日金華柳貫題。"}, {"印记": "", "題跋類別": "題跋", "作者": "倪瓚", "位置": "拖尾", "款識": "滄浪漫士倪瓚", "書體": "楷書", "全文": "大江西去匯百川。洶湧萬里波濤烟。波濤浩浩東入海。古人紛紛有誰在。君不見。伯夷叔齊尚高潔。辛苦惟知盡清節。避地不食周家粟。可憐飢採西山蕨。又不見。孟嘗禮士何慇懃。三千劍客來如雲。高堂一閉珠履散。牧童躑躅歌黃土。世間萬事果何有。貧富賢愚同一朽。縱使能垂身後名。何如長對尊中酒。尊中酒。斗十千。少年安得長少年。胡為對酒不肯樂。請看白日馳青天。滄浪漫士倪瓚。"}, {"印记": "", "題跋類別": "題跋", "作者": "俞和", "位置": "拖尾", "款識": "錢塘紫芝生俞和", "書體": "草書", "全文": "朝與田父飲。舉杯即成歡。念子遠相過。酬酢禮所安。況聞澍甘澤。惟類已摧殘。秋登茲有徵。生計稍不難。既醉各分散。我獨思其端。人心有不豫。天意隨能干。錢塘紫芝生俞和。"}]