[{"印记": "", "題跋類別": "題跋", "作者": "", "位置": "引首", "款識": "", "書體": "行書", "全文": "天機活潑"}, {"印记": "", "題跋類別": "題跋", "作者": "魯治", "位置": "拖尾", "款識": "岐雲魯治識", "書體": "草書", "全文": "品類之生囿於形。可以求其亦。幾於化。不可以窮其妙。妙在筆先。斯又參贊之大端倪也。歲壬子秋九月。余來吳中。謁麟洲於西湖之曲。暇出所藏天機活潑卷示余。浮沈泳躍。纖悉無遺。展閱再四。幡然有丙穴濠梁之思。殆亦幾於化而能窮其妙者也。麟洲公方會試北上。行當鼓鬣禹門。吹香挑浪。淵起藻發。此卷當為它日徵矣。卷為范安仁筆。安仁為宋名家云。岐雲魯治識。"}, {"印记": "", "題跋類別": "題跋", "作者": "沈仕", "位置": "拖尾", "款識": "青門沈仕", "書體": "草書", "全文": "凡古之名人書畫墨跡。貴乎收藏之家。苟能珍秘寶玩。傳之千百年餘。使人展閱之間。宛然猶新。庶見古人游心造藝之極。是亦幸也。若或付之類。一旦瘴以塵（土孛）。污之煙垢。隨就剝落。何能延芳於後世耶。茲宋范安仁天機活潑圖。迺本科之神品。世誠不多有者。其狀形寫氣。曲盡群鱗。煦沬弄藻。聚散縱橫。迎合起伏之妙。況託於吾杭張麟洲賞鑒閣中。自此更垂無窮。豈非幸耳。暇日出觀。因書是於卷末。青門沈仕。"}, {"印记": "", "題跋類別": "題跋", "作者": "吳炳", "位置": "拖尾", "款識": "白雲莊人吳炳", "書體": "草書", "全文": "莊子與惠子觀魚濠上。曰。魚樂乎。惠子曰。子非魚。安知魚之樂。莊子曰。子非我。安知我不知魚之樂。必有知魚之樂者。而後可以畫魚。張舜賓執顧愷之論畫。第末視禽魚。不知曹不興吳墨成蠅。已為孫權所彈。顧畫魚不若吳墨耳。稽古獨未聞。至唐末袁峨者。畫魚窮其變態。得噞喁游泳之狀。非砧几所撰者。趙宋則藉甚矣。然名家錢舜舉所選者三人。范癩子其一也。今觀藻魚圖為物四十有七。其泛泳在藻。出入向背。殊形逞快。宛然見諸水渚中。雖水藻亦復漂搖可手摘。蓋真知魚之樂者。六法謂氣運生動。癩子既得之魚矣。錢生品其妙敓天巧不虛哉。羈史言。有賈畫於韓熙載者。其鄰得之。鬻諸釜。雲浪勃發。恍惚有二物。穿屋飛去。驗之則吳淮所畫龍也。試以是圖效之。必跳躍出釜矣。何則物盡神魚龍類也。白雲莊人吳炳。"}]