[{"印记": "", "題跋類別": "題跋", "作者": "柯九思", "位置": "拖尾", "款識": "鑒書博士柯九思書", "書體": "行楷書", "全文": "黃要叔七賢過關圖。以精絕聞于當代。至宋李伯時亦常圖之。黃長睿見而有映照前古之譽。要皆深得諸賢情懷閑逸之妙耳。此卷乃河陽李晞古唐之筆。當建炎間。晞古待詔畫苑。所作精工。此七賢圖。衣製古雅。筆畫雋逸。尤非平時簡易之作。余嘗承乏館閣。得覩祕府所藏。欲求伯仲要叔。雁行伯時。舍晞古吾誰信與。鑒書博士柯九思書。"}, {"印记": "", "題跋類別": "題跋", "作者": "馬琬", "位置": "拖尾", "款識": "至正元年(1341)。歲在辛巳春二月。花辰後一日。書于南屏精舍。扶風馬琬。", "書體": "行書", "全文": "騷壇逸響何寥寥。作者逝矣誰能招。詵然七子美風度。乃有遺像圖生綃。衣冠半帶晉秀氣。人物絕是唐中朝。想當朝事得休暇。擬釆野景歸風謠。青騾黃犢踏凍雨。蹇驢瘦馬衝寒風炎。醉鞭笑停以按轡。吟鐙戲拍催聯鑣。看花多情且少待。尋梅有興非無聊。此圖我嘗見一二。高林大樹風蕭蕭。掃除閒冗存簡素。晞古筆老才尤超。方之粉墨巧塗淬。奚止天地相懸遼。畫師吮毫有深意。況自昔日傳今朝。屋梁落月見顏色。妙處不待窮摹描。君不見。袁安僵臥寒正驕。王維乃作雪衣里之芭蕉。至正元年。歲在辛巳春二月。花辰後一日。書于南屏精舍。扶風馬琬。"}, {"印记": "", "題跋類別": "題跋", "作者": "文徵明", "位置": "拖尾", "款識": "時嘉靖四年(1525)中秋後二日。長洲文徵明識。", "書體": "楷書", "全文": "世傳七賢過關圖。或為竹林七賢。或為作者七人。題詠者漫無所考。其畫衣冠騎從。乃晉魏間人物。按開元間。冬雪後。張說。張九齡。李（漏一白字）。王維。鄭虔。孟浩然。聯轡出藍田關。遊龍門寺。鄭虔曾圖之。後虞道園有題孟浩然像云。風雪空堂破帽溫。七人圖衣里一人存。又槎溪張輅詩。二李清狂狎二張。吟邊遙指孟襄陽。鄭虔筆底春風滿。摩詰圖中詩興長。觀此則知應是此七賢也。晞古此卷。行筆設色。精密嚴重。而一時諸賢。可於圖中物色得之。展卷披對。能忘高山景行之想。時嘉靖四年(1525)中秋後二日。長洲文徵明識。"}]