[{"印记": "", "題跋類別": "題跋", "作者": "張照", "位置": "拖尾", "款識": "時乾隆丙辰十二月", "書體": "行書", "全文": "吾鄉本一禪院。中峰本和上道場也。中峰臨濟正支。詩文亦東南之美。趙承旨師事之。其子孫多以書畫作佛事。偶萍蓋其嗣之在啟禎間者也。今觀此卷。人人筆墨清妙可味。雅致亦足尚矣。少時聞本一禪（師字點去）院。藏松雪翁以下名人妙蹟猶殊夥。邇來人物渺然。琳宮蕪廢。僧散廚空。非復曩事。此卷不知何時入京師。晴嵐太史得之廟市。余因得寓目。為之慨然。雲間張照記。時乾隆丙辰十二月。"}, {"印记": "", "題跋類別": "題籤", "作者": "", "位置": "", "款識": "", "書體": "", "全文": "集翠駢珠。明代雲間十一名流山水小幀。得天題籤。晴嵐珍玩。裝前隔水。"}]