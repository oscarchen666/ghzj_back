[{"印记": "", "題跋類別": "題跋", "作者": "劉致", "位置": "", "款識": "劉致", "書體": "行楷書", "全文": "定武真本已為希世之寶。而復得趙承旨補圖並書。展閱三復。令人目眩神怡。此卷可謂隋珠和璧矣。珍重珍重。劉致。"}, {"印记": "", "題跋類別": "題跋", "作者": "王逵", "位置": "", "款識": "王逵", "書體": "楷書", "全文": "周侍御與松雪最友善。故所得書畫頗富。而未有若此卷之精妙者。人稱定武真本。為珍玩。若更有松雪之圖。其聲價益增重矣。王逵。"}, {"印记": "", "題跋類別": "題跋", "作者": "仇遠", "位置": "", "款識": "南陽仇遠", "書體": "楷書", "全文": "文采風流自昔傳。烟霞散入滿平田。孤亭上下無人識。唯有青山侶晉年。南陽仇遠。"}, {"印记": "", "題跋類別": "題跋", "作者": "揭傒斯", "位置": "", "款識": "揭傒斯", "書體": "楷書", "全文": "溪山留勝跡。脩禊續前朝。曲水觴堪汎。修林弦可調。竹深藏雨色。嶺峻逼霞標。逸少誰環侶。流風不可招。揭傒斯。"}, {"印记": "", "題跋類別": "題跋", "作者": "文徵明", "位置": "", "款識": "文徵明書於悟言室", "書體": "行書", "全文": "趙松雪好臨蘭亭。不啻饑渴之於飲食。而況周景遠又松雪之所未與者。故畫法既精妙。而行楷亦工妍。誠可愛玩。人言定武本不易得益。松雪此圖傳至今日。益為知音者所珍賞矣。嘉靖十六年夏四月朔日。文徵明書於悟言室。"}]