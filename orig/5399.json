[{"印记": "", "題跋類別": "作者款識", "作者": "沈周", "位置": "本幅", "款識": "幽居緊並青松住。小徑斜連綠樹深。群聚晏然無個事。或開書卷或調琴。公曜丁君。每談其山居之樂。欲一遊之而未果。因讀桂君南軒記。恍如身入其中。領略諸名勝。予先補圖。他日乘興造之。庶不為生客耳。長洲沈周。", "書體": "行書", "全文": ""}, {"印记": "", "題跋類別": "題跋", "作者": "桂新學", "位置": "拖尾", "款識": "慈溪桂新學書", "書體": "草書", "全文": "南軒記。客有告余曰。儒林丁公曜義士也。嘗作一室於所居之南。曰南軒。而因以為己號。吾不知其所處也。子為之客。必知其所志矣。盍為我言之。予謂南者離火之位。陽明之地也。於方為午。於時為夏。於行為金（點去）火。而南方之火實生中央之土。則萬物以時而暢茂。百穀以時而長成。故聖人則之。治必南面。而陽道行焉。則民物阜蕃。天地交泰。否則非矣。南之為義大矣哉。公曜之為是名。必其知卑辱幽汙之當去。陽明高朗之當陟者矣。觀其天日昭霽。南風扇涼。八窗洞開時。則與二三士友列坐其間。或誦詩。或彈琴。或味周孔之言。既暇則持觴飲醪。醉而後已。斯時也。視天地為一心。覩萬物為一體。有離陽長養之仁。無私陰否塞之氣。陶陶焉。如如焉。尚不知天地萬物其吾乎。吾其天地乎。客曰南軒之樂信樂矣。未聞樂及乎人也。是不然人之為人。道德在己。窮達在天。彼既以南方陽德。自樂於窮齋。則其達而為用。不過推是而已。客曰唯。遂書以為記。時天順四年菊節。慈溪桂新學書。"}, {"印记": "", "題跋類別": "題跋", "作者": "", "位置": "拖尾", "款識": "四明師心生", "書體": "草書", "全文": "為說南軒碩德翁。平生高潔許誰同。一枰其石局消長夏。三尺絲桐奏凱風。周召性情探不厭。湖山景致樂無窮。只今天子求賢急。指日應來起臥龍。四明師心生。"}, {"印记": "", "題跋類別": "題跋", "作者": "桂新學", "位置": "引首", "款識": "易菴", "書體": "隸書", "全文": "南軒。（八分書）。易菴。（楷書）。"}, {"印记": "", "題跋類別": "題跋", "作者": "清高宗", "位置": "本幅", "款識": "丁卯（西元一七四七年）新春御題", "書體": "行書", "全文": "軒榭灑然清。琴書許暢情。山蒼仁體現。樹古靜風生。活火烹商鼎。枯碁對晉枰。恍如佺羡侶。聨袂暴南榮。有鶴足稱清。無梅也覺情。水流還似昔。客到不嫌生。梧影團垂幕。苔紋亂㸃枰。古今商榷處。直欲傲桓榮。丁卯（西元一七四七年）新春御題。"}]