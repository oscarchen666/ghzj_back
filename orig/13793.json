[{"印记": "", "題跋類別": "作者款識", "作者": "劉松年", "位置": "本幅", "款識": "", "書體": "楷書", "全文": "（楷書識文十段。文不錄。）臣劉松年敬畫謹書"}, {"印记": "", "題跋類別": "題跋", "作者": "劉基", "位置": "拖尾", "款識": "劉基識", "書體": "行書", "全文": "劉松年所繪養正圖。精細異常。人物有生動可人。一一尊卑。儼然如在威儀之中。且設色雅澹。書法端莊而又秀潤。誠可稱雙絕也。余展閱良久。不覺冰生兩腋。塵慮頓忘矣。收藏之家當珠重之。劉基識。"}, {"印记": "", "題跋類別": "題跋", "作者": "宋濂", "位置": "拖尾", "款識": "宋濂", "書體": "隸書", "全文": "此養正圖劉松年所作。美妙絕倫。不歲月而成。且有補於瞻玩者。可稱閑穴心之佳玩耳。寶之。寶之。宋濂。"}, {"印记": "", "題跋類別": "題跋", "作者": "陳日浴", "位置": "拖尾", "款識": "越山陳日浴題", "書體": "行書", "全文": "余嘗讀史至諸葛忠武傳。未嘗不歎天奪之速。而傷其志業之不遂也。三國時英傑輩出。亡足以當忠武者。觀其初承三顧。慷慨委身。天下大勢定於數言。卒輔先主。連吳破魏。平江南而取益都。跋履艱難。僅成鼎足。使忠武肯降心以事吳魏。其所造又何如也。乃（誤書一字點去）舍難而就易。豈彼時功名之士。所能窺其遠鑒哉。先主崩殂。後君庸弱。擅國專政二十餘年。上不疑偪。下無怨讟。伊周居攝。不是過矣。出師二表。可泣鬼神。觀王業不可偏全於蜀都。故冒危難以奉先帝之遺意。及六不可解之語。忠武早已知之。明而審之。熟其六出祁山。頻歲不息。亦直盡其鞠躬盡瘁。死而後已之志耳。豈成敗利鈍不能逆睹哉。宋儒亦以忠武才並伊周。而其學稍入於申韓。殊非篤論。以申韓之慘刻。豈能以逸道使民。雖勞不怨。生道殺人。雖死不忿。如史所引哉。余竊以忠武之學。特深於易。易之精微。存於象數。故其測往知來。每懸澂於永冀。因時制器。□獨創其精思。非洞悉象數。向能臻此乎。吁。蔑以加矣。越山陳日浴題。"}]