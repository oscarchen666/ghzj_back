[{"印记": "", "題跋類別": "題跋", "作者": "王穉登", "位置": "本幅", "款識": "", "書體": "隸書", "全文": "高士圖（殘闕存半）。"}, {"印记": "", "題跋類別": "題跋", "作者": "王穉登", "位置": "本幅", "款識": "", "書體": "行書", "全文": "（王穉登跋亦殘存六行。第一行只存一梁字。第二行存虛令人有凌雲六字。第三行存之氣。可□□心匠意不縛於古者哉。斵輪甘十七字其中三字全泐。第四行完整。文曰。）苦得之神解。豈可以口耳傳也。萬曆甲午十（十七字）。（第五行完整。文曰。）月廿三夜飲張德父齋頭。出此見遺。歸而中（十七字）。（第六行下端殘。文曰。）聖坐松院。燭下展閱捉筆題（十一字下闕王穉登三字）。"}, {"印记": "", "題跋類別": "題跋", "作者": "唐宇昭", "位置": "本幅", "款識": "己丑仲冬。獲再觀於雲起樓。展玩不忍釋手。唐宇昭。", "書體": "行書", "全文": "（唐宇昭錄王穉登原跋文曰）。唐六如高士圖卷高士圖三字隸書。晉昌唐寅為敬泉先生畫。小行楷。唐六如先生高士圖四段。一法李伯時。一法劉松年。一法馬和之。一法梁楷。並筆法飄逸。如漢武讀子虛。令人有凌雲之氣。可謂師心匠意。不縳於古者哉。斵輪甘苦。得之神解。豈可以口耳傳也。萬曆甲午十月廿三夜飲張德父齋頭。出此見遺。歸而中聖坐松院燭下展閱捉筆題。王穉登。己丑仲冬。獲再觀於雲起樓。展玩不忍釋手。唐宇昭。"}, {"印记": "", "題跋類別": "題跋", "作者": "唐光", "位置": "本幅", "款識": "時嘉平一日。毗陵後學唐工光", "書體": "行書", "全文": "先君子每遇收藏家法書名畫。所賞心者。無不錄其款識。以備稽考。積累成編。為見聞識一。（疑有脫字）。此六如先生高士圖卷。乃荊溪吳氏物也。己丑歲曾侍先君同觀於雲起樓。明年庚寅。其主人翁不達。儗以素所珍愛諸物殉葬。慮不能如願。遂於臨逝時。集置榻前。付之一炬。此卷與黃子久富春圖。同遭厄劫。作罷論久矣。居恆討論及此。輒為浩歎。癸亥冬過荊溪。偶於一俗賈手。獲覩此段。且驚且喜。惜前後盡成灰燼。猶幸存高士圖三字影。暨王跋一段。而款識悉歸烏有。使非先君有抄錄原本在。不幾為千古疑案耶。遂多方購之。以作枕中秘。甲子冬游嶺南。訪出翁先生。先生顧謂予曰。一別數載不遠數千里而來。必當有所割愛以見遺。予無辭以應。勉將此卷。疏明始末而歸之。雖斷簡殘編。而變幻遇合之奇。堪為佳話。先生大鑒家。知必不以菲褻罪我也。時嘉平一日。毗陵後學唐工光識。"}]