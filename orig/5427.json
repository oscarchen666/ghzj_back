[{"印记": "", "題跋類別": "題跋", "作者": "", "位置": "引首", "款識": "", "書體": "篆書", "全文": "海天落照。"}, {"印记": "", "題跋類別": "題跋", "作者": "吳寬", "位置": "拖尾", "款識": "長洲吳寬", "書體": "行書", "全文": "仇英臨宋李昭道此圖細窮毫髮。精彩燁然。而其峰巒變幻。纖巧奇妙。有非言語可以形容。雅非庸史所能萬一及也。蓋其長于臨摹。能深得古人妙境。米海嶽所云。煥若神明。復還舊觀者。此卷足當之矣。長洲吳寬。"}, {"印记": "", "題跋類別": "題跋", "作者": "文徵明", "位置": "拖尾", "款識": "長洲文徵明識", "書體": "楷書", "全文": "大凡海天之景象能兼收於丹青絹素間者。必其筆意神細。方能繪圖萬里。此卷乃李昭道（昭誤作照）海天霞照圖真蹟。向為吳中湯氏所藏。墨林居士多方搆求而得。因倩實父仇君用意臨摹。煥然神明。一時觀者俱稱雙絕。余過禾中。墨林居士出此二本。展觀良久。神飛天外。非絹素新舊。則不能辯其孰為李孰為仇也。嗟乎實父之筆。長安聲價重過趙千里。今摹昭道（昭誤作照）此本。後之觀者又何必獨羨小李將軍耶。長洲文徵明識。"}, {"印记": "", "題跋類別": "題跋", "作者": "陸治", "位置": "拖尾", "款識": "包山陸治", "書體": "篆書", "全文": "嘉靖丁亥同高陽許初汝南袁袞觀。包山陸治。"}]