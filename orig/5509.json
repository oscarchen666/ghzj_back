[{"印记": "", "題跋類別": "作者款識", "作者": "董其昌", "位置": "畫幅", "款識": "開此鴻濛荒。真成羽人宅。洪崖居可移。天姥夢亦得。壬子（西元一六一二年）歲暮。董玄宰畫。并題。", "書體": "行楷書", "全文": ""}, {"印记": "", "題跋類別": "題跋", "作者": "趙崇禮", "位置": "拖尾", "款識": "崇禎丁丑仲秋八日。崇禮跋。", "書體": "行書", "全文": "董宗伯閎才博學。一代偉人。書畫乃其餘伎。顧其生平嗜慕古人。實殫精畢力以窮其極。匪直升堂窺管而已。宋之元章元之文敏。使其同時。當與之並駈逐鹿。至於得意之作。或且勝一籌焉。此卷畫兼北苑營丘。壯觀楚辭。倣米襄陽。已稱合作。而臨潭帖。虛和婉暢。姿態百出。洋洋乎現會稽身而說法矣。向為余所藏。強為從子換去。既而復歸仲兄。仲兄蓄宗伯之跡甚多。而皆出此卷下。每一展觀。如行山陰道上也。崇禎丁丑仲秋八日。崇禮跋。"}]