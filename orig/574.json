[{"印记": "", "題跋類別": "題跋", "作者": "沈度", "位置": "拖尾", "款識": "永樂壬寅秋七月既望。華亭沈度謹識。", "書體": "行楷書", "全文": "靖節高風。百世景仰。其詩辭家寶。戶傳膾炙人口。至東坡山谷輩尤極讚美。且為之屬和焉。一時傅為勝事。茲伯時以澄心堂紙圖其像。繪其辭作長卷。運巧布奇。纖毫畢具。一種瀟灑清真之氣。能超出筆墨蹊徑之外。溢人目睫。如親見其思致閒雅。稱其所謂沖澹者。駸駸乎。與吳道子王摩詰抗衡矣。永樂壬寅秋七月既望。華亭沈度謹識。"}, {"印记": "", "題跋類別": "題跋", "作者": "金鈍", "位置": "拖尾", "款識": "雲間金鈍書", "書體": "行書", "全文": "東方有一士。被服常不完。三旬九遇食。十年著一冠。辛苦無此比。常有好容顏。我欲觀其人。晨去越河關。青松夾路生。白雲宿簷端。知我故來意。取琴為我彈。上絃驚別鶴。下絃操孤鸞。願留就君住。從今至歲寒。雲間金鈍書。"}, {"印记": "", "題跋類別": "題跋", "作者": "夏昶", "位置": "拖尾", "款識": "東吳夏日永仲昭書", "書體": "楷書", "全文": "歸田園居。（文不錄）。"}, {"印记": "", "題跋類別": "題跋", "作者": "文徵明", "位置": "拖尾", "款識": "嘉靖丁卯四月望長洲文徵明謹題", "書體": "楷書", "全文": "右龍眠居士畫歸去來辭圖。按畫譜所載有二。此卷無宣和六璽而有紹興小繭印。乾卦印鈴（應為鈐）縫。內府圖書印。豈南渡時又經剪割以入內府耶。諦觀其布置運筆與盧鴻乙草堂十志圖絕相似。元亮丰神邁往。高曠怡閒。令人顧接不暇。蓋非靖節不足奮龍眠之妙筆。非龍眠不足傅靖節之高標。允矣二絕。嘉靖丁卯四月望長洲文徵明謹題。"}]