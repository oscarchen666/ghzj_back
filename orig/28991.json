[{"印记": "", "題跋類別": "作者款識", "作者": "愛新覺羅弘旿", "位置": "本幅", "款識": "臣伏見。孝陵前有松一株。高僅逾尋。蔭周數十丈。虬枝旁達。承以朱闌。如羽葆下垂。華蕤棽麗。其幹盈圍。盖數百年以上物也。溯厥土臿 土。莫識端倪。洪惟昊蒼眷佑我國家。預培神樹以為橋山拱護。蘢蔥茂蔚。用徵億萬年景運延長。今年春平定金川。集勳奏凱。皇上展謁告功禮成。御製詩云。繖松萬年茂。庇蔭視茲乎。天 章炳爍。信足以紹述先烈。闡揚靈蹟矣。臣瞻誦之下。起敬起感。無能已於忭躍。竊不自揣。敬繪萬年瑞松圖以獻顧。惟筆墨薾弱。弗克摹寫琪柯。而誠積於中。聊以誌景仰欣頌之忱云爾。乾隆丙申（西元一七七六年）仲春上澣。臣弘旿恭畫敬識。", "書體": "楷書", "全文": ""}, {"印记": "", "題跋類別": "簽", "作者": "", "位置": "包首", "款識": "", "書體": "楷書", "全文": "萬年瑞松圖。弘旿畫。"}]