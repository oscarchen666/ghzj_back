[{"印记": "", "題跋類別": "作者款識", "作者": "趙孟頫", "位置": "本幅", "款識": "至大二年（西元一三０九年）春畫于松雪齋。吳興趙孟頫。", "書體": "行楷書", "全文": ""}, {"印记": "", "題跋類別": "題跋", "作者": "俞和", "位置": "拖尾", "款識": "至正十二年九月朔。錢塘紫芝生俞和。", "書體": "草書", "全文": "青山何處桃花邨。白雲如龍繞山根。眼中草屋參差起。若此境趣皆桃源。桃源只在人間世。流水無情遠朝市。重山遮不斷春風。萬樹桃花雜雲氣。谿上高軒絕瀟灑。人物衣冠猶大雅。水行有船陸可馬。吾將往問種桃者。至正十二年九月朔。錢塘紫芝生俞和。"}, {"印记": "", "題跋類別": "題跋", "作者": "倪瓚", "位置": "拖尾", "款識": "歲甲申冬。東海倪瓚。", "書體": "行楷書", "全文": "春風輞川花。社日浣溪酒。百年少曠懷。四海幾佳友。馬蹄破莎泥。輿影掠桑畝。交海主忘賓。句逸心應手。流水清繞廬。好山秀當牖。幽尋既有會。劇語不知久。撫卷如同遊。不待接踵肘。妙哉。蓬萊音。三歎得希有。歲甲申冬。東海倪瓚。"}, {"印记": "", "題跋類別": "題跋", "作者": "文徵明", "位置": "拖尾", "款識": "時正德庚辰十月既望。長洲文徵明謹識。", "書體": "楷書", "全文": "松雪翁山水遠宗展子虔李思訓。而近兼王晉卿馬和之之長。書則祖鍾王。宗虞褚。而下綜蘇米。醞釀出之。洵勝國之宗工也。此圖丘壑幽邃。林泉秀美。尤翁生平匠心之作。故得一時諸名賢題詠。可與吳劍趙璧並耀千古矣。時正德庚辰十月既望。長洲文徵明謹識。"}]