[{"印记": "", "題跋類別": "作者款識", "作者": "趙原初", "位置": "本幅", "款識": "（畫中分段書蘭亭詩。自書和句。并署趙衷次韻四字。凡十三段。楷書文不錄。）", "書體": "楷書", "全文": ""}, {"印记": "", "題跋類別": "作者款識", "作者": "趙原初", "位置": "本幅", "款識": "永和九年。歲在癸丑。暮春之初。會于會稽山陰之蘭亭。修褉事也。群賢畢至。少長咸集。此地有崇山峻嶺。茂林脩竹。又有清流激湍。暎帶左右。引以為流觴曲水。列坐其次。雖無絲竹管絃之盛。一觴一詠。亦足以暢敘幽情。是日也。天朗氣清。惠風和暢。仰觀宇宙之大。俯察品類之盛。所以遊目騁懷。足以極視聽之娛。信可樂也。夫人之相與俯仰一世。或取諸懐抱。悟言一室之内。或因寄所託。放浪形骸之外。雖趣舍萬殊。靜躁不同。當其欣於所遇。暫得於己。怏然自足。不知老之將至。及其所之既惓。情隨事遷。感慨係之矣。向之所欣。俛仰之間。以為陳迹。猶不能不以之興懷。况脩短隨化。終期於盡。古人云。死生亦大矣。豈不痛哉。毎攬昔人興感之由。若合一契。未嘗不臨文嗟悼。不能喻之於懷。固知一死生為虛誕。齊彭殤為妄作。後之視今。亦由今之視昔□。悲夫。故列叙時人。錄其所述。雖世殊事異。所以興懷其致一也。後之攬者。亦將有感於斯文。", "書體": "楷書", "全文": ""}, {"印记": "", "題跋類別": "作者款識", "作者": "趙原初", "位置": "本幅", "款識": "蘭亭觴詠圖。（隷書）。晉賢遊燕。雖尚清虛。而其君臣父子之道。初未嘗廢。世以獻之不賦詩。固有高論。余以獻之在諸子之末。趨承父命。惟恐不及。雖有永哥之懷。豈暇形之於詞翰。而實有所未敢也。況賡倡迭和之道。可以施之於親黨同志之文雅者。而不可施之於父子之間。古人父子不同席。誠斯理也。天理民彝。又豈可以斯須而泯絕哉。余臨龍眠居士觴永圖。約縮為小卷者。故以獻之侍立於父之側。尤見其雍容閒雅之氣象。則又優於高坐之趣深矣。觀此卷者。毋以余臨摹繆戾於古人。但以余言想像昔賢遊燕之所為。自當有得於獻之不賦詩之深意矣。余既臨觴永圖。蘭亭序。又以所和諸賢之詩錄于上。庶以寄千載之遐思焉。并書鄙言以為序。趙衷原初書。", "書體": "楷書", "全文": ""}, {"印记": "", "題跋類別": "作者款識", "作者": "趙原初", "位置": "本幅", "款識": "東吳野人。趙衷原初臨觴咏圖蘭亭敘。并和群賢詩。時至正甲辰（西元一三六四年）九月初二日識。", "書體": "篆書", "全文": ""}, {"印记": "", "題跋類別": "作者款識", "作者": "趙原初", "位置": "本幅", "款識": "蘭亭群賢不復作。山川清氣歸寥廓。後人圖畫想像之。文物衣冠儼如昨。我和五言慕晉風。繪事亦倣龍眠公。摹書豈逮河南筆。聊以規矩求其同。晉賢清虛實高邁。我愛風神本儒雅。此身如欲與之俱。觀圖哦詩特蕭灑。當時盛事亦偶然。豈意千載相流傳。乃知清朝所涵養。使我感慨懷昔賢。驚颷颯颯動江浦。木葉紛飛滿庭戶。閉門卷書淨如水。宴坐尸居守環堵。鳳凰和鳴在朝陽。梧桐生息依高岡。臨風浩歌發長嘯。回首落日天蒼茫。十年韜光在林野。文章翰墨消閑暇。儘將情興寫新圖。更為題詩寄來者。東吳野人趙衷原初并題。", "書體": "行書", "全文": ""}, {"印记": "", "題跋類別": "題跋", "作者": "清高宗", "位置": "引首", "款識": "御筆", "書體": "行書", "全文": "山陰勝趣。御筆。"}, {"印记": "", "題跋類別": "題籤", "作者": "清高宗", "位置": "", "款識": "", "書體": "", "全文": "明趙原初蘭亭圖"}]