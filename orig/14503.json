[{"印记": "", "題跋類別": "作者款識", "作者": "周文矩", "位置": "本幅", "款識": "治平三年（西元一０六六年）丙午周文矩畫", "書體": "隸書", "全文": ""}, {"印记": "", "題跋類別": "題跋", "作者": "虞集", "位置": "拖尾", "款識": "", "書體": "隸書", "全文": "（第一則）歌徹易春酒半醺。玉尖搦管蘸香雲。新詞未寫鴛鴦譜。醉墨先沾蛺蝶裙。（第二則）春困無端壓黛眉。梳成湘髩出屏圍。手拈仙蕊腥紅朵。欲插逢歡問可宜。（第三則）春城楊柳綠成陰。有箇凭闌幽閣深。若使果能成一笑。此時應不啻千金。（第四則）神凝綠水波徹重。掌合白蓮花未開。不知暗祝因何爭。斜拔金釵自撥灰。（第五則）空彈卓氏憶華年。謾說文姬識斷弦。何似風前貞女引。低昂一曲使人憐。（第六則）黑白兩聯勝敗分。攻圍擊刺爭紛紜。女郎亦復留心此。應是前身孃子軍。至大二年四月九日。仙井虞集書。"}, {"印记": "", "題跋類別": "題跋", "作者": "俞和", "位置": "拖尾", "款識": "", "書體": "行書", "全文": "為惜韶華去。春深出繡緯。撲將花底蝶。祇為妬雙飛。紫芝生。"}, {"印记": "", "題跋類別": "題跋", "作者": "沈度", "位置": "拖尾", "款識": "", "書體": "行書", "全文": "建康周文矩畫師周景元。精思入神。仕李煜為待詔。士女之工。在於得其閨閤之態。施朱傅粉。鏤金佩玉。以絺為工。開寶中煜曾貢之。藏於秘府。此卷幽香豔粉。遠而望之。翩翩其來。近而即之。珊珊而至矣。藏者珍重。永樂壬寅秋七月既望。雲間沈度。"}]