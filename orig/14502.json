[{"印记": "", "題跋類別": "題跋", "作者": "宋徽宗", "位置": "本幅", "款識": "宣和二年正月穀旦。睿思殿書。", "書體": "行書", "全文": "鍾馗氏出獵圖乙卷。迺南唐顧閎中筆也。作鍾馗氏及諸鬼。皆猙獰雄傑。所荷器械鷹犬猛獸之類。俱極精妙。設色勁淨。目中希覩也。因命裝潢以充秘玩云。宣和二年正月穀旦。睿思殿書。"}, {"印记": "", "題跋類別": "題跋", "作者": "米友仁", "位置": "本幅", "款識": "紹興甲子三月三日。奉敕恭跋。", "書體": "行書", "全文": "此卷南唐顧閎中畫。臣米友仁審定。真蹟無失。紹興甲子三月三日。奉敕恭跋。"}, {"印记": "", "題跋類別": "題跋", "作者": "顧瑛", "位置": "拖尾", "款識": "顧阿瑛書", "書體": "行書", "全文": "至正庚子（1360）七月二日。金粟道人顧阿瑛。華蓋洞著書者饒介。柏子庭釋子日觀。淮海後人秦約。同觀於楊廉夫草玄閣。時新秋雨後。閣外翠樾陰森。湖石桐蕉。咸生涼意。相與瀹茗欣賞此卷。并志歲月云。顧阿瑛書。"}, {"印记": "", "題跋類別": "題跋", "作者": "朱之蕃", "位置": "拖尾", "款識": "朱之蕃跋", "書體": "楷書", "全文": "鍾馗出獵圖一卷。南唐顧閎中真蹟。本出宣和內府。有道君御書。睿思小璽。又思陵乾卦印。似存入紹興內帑。在御書後。有米敷文審定跋。并勝國顧金粟諸公志記。余以萬曆辛卯。奉使益藩。因出先王所藏名跡相示。遂以此卷見貺。義不敢違。勉爾祇受。因寶藏之。以識大槩。朱之蕃跋。"}, {"印记": "", "題跋類別": "題跋", "作者": "王肯堂", "位置": "前隔水", "款識": "金壇王肯堂記", "書體": "楷書", "全文": "朱蘭嵎太史。奉使益藩時。得南唐顧閎中畫鍾馗氏出獵圖乙卷。太史秘之。無異拱璧。余以萬曆乙已。過南都。見太史於私第。因出書畫相賞。及後迺出此卷。余不禁瞠目失聲嘆美之。太史不吝。即以推惠。余既獲此。無啻南金重寶也。迺以宋碾羊脂玉雙柱罇。漢銅青綠提梁卣酬之。重加裝設。子子孫孫。其永保之。時萬曆乙□八月上澣之吉。裝潢於南都。金壇王肯堂記。"}]