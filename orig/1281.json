[{"印记": "", "題跋類別": "題跋", "作者": "張文淵", "位置": "引首", "款識": "張文淵", "書體": "行楷書", "全文": "麗人行。張文淵。"}, {"印记": "", "題跋類別": "題跋", "作者": "錢溥", "位置": "拖尾", "款識": "", "書體": "行楷書", "全文": "麗人行。杜子美作。三月三日天氣新。長安水邊多麗人。態濃意遠淑且真。肌理細膩骨肉勻。繡羅衣裳照暮春。蹙金孔雀銀麒麟。頭上何所有。翠微盍葉垂鬢脣。背後何所見。珠壓腰衱穩稱身。就中雲幕椒房親。賜名大國虢與秦。紫駝之峰出翠釜。水精之盤行素鱗。犀筋饜飫久未下。鑾刀縷切空紛綸。黃門飛鞚不動塵。御廚絲絡送八珍。簫鼓哀吟感鬼神。賓從雜遝實要津。後來鞍馬何逡巡。當軒下馬入錦裀。楊花雪落覆白蘋。青鳥飛去銜紅巾。炙手可熱勢絕倫。慎莫近前丞相嗔。"}, {"印记": "", "題跋類別": "題跋", "作者": "姚公綬", "位置": "拖尾", "款識": "雲東逸史閱于舜卿山亭上。因為賦此。時成化己亥長至後一日。", "書體": "行楷書", "全文": "圖中三國總傾城。寶馬春風百媚生。雲落長安水邊事。于今空寫麗人行。雲東逸史閱于舜卿山亭上。因為賦此。時成化己亥長至後一日。"}, {"印记": "", "題跋類別": "題跋", "作者": "", "位置": "拖尾", "款識": "應祥", "書體": "行書", "全文": "三國傾人國。三郎久注情。不知西入蜀。曾見麗人行。應祥。"}, {"印记": "", "題跋類別": "題跋", "作者": "沈宣", "位置": "拖尾", "款識": "沈宣子明賦", "書體": "行書", "全文": "賜名大國虢與秦。翩翩騎馬走清塵。如今看畫勞人意。只見當時水底春。沈宣子明賦。"}, {"印记": "", "題跋類別": "題跋", "作者": "陳繼儒", "位置": "拖尾", "款識": "陳繼儒題", "書體": "行書", "全文": "麗人行。杜子美刺秦虢夫人而作也。玉環肥婢得奇寵。故周昉圖麗人亦如之。余見王元美家藏調鸚圖。今見此卷。皆以姿媚勝。然實倣顧虎頭女史箴。洛神賦。龍眠美人。正與周昉同一筆意。觀此不虛也。陳繼儒題。"}]