[{"印记": "", "題跋類別": "作者款識", "作者": "唐寅", "位置": "本幅", "款識": "正德戊辰（西元一五０八年）。畫於學圃堂。晉昌唐寅。", "書體": "行書", "全文": ""}, {"印记": "", "題跋類別": "作者款識", "作者": "唐寅", "位置": "拖尾", "款識": "歐陽子方夜讀書。聞有聲自西南來者。悚然而聽之曰。異哉。初淅瀝以蕭颯。忽奔騰而砰湃。如波濤夜驚。風雨驟至。其觸於物也。鏦鏦錚錚。金鐵皆鳴。又如赴敵之兵。銜枚疾走。不聞號令。但聞人馬之行聲。予謂童子。此何聲也。汝出視之。童子曰。星月皎潔。明河在天。四無人聲。聲在樹間。予曰。噫嘻悲哉。此秋聲也。胡為乎來哉。蓋夫秋之為狀也。其色慘澹。烟霏雲斂。其容清明。天高日晶。其氣懍冽。砭人肌骨。其意蕭條。山川寂寥。故其為聲也。淒淒切切。呼號奮發。豐草綠縟而爭先（點去）茂。佳木蔥蘢而可悅。草拂之而色變。木遭之而葉脫。其所以摧敗雲落者。乃一氣之餘烈。夫秋刑官也。於時為陰。又兵象也。於行為金。是謂天地之義氣。常以肅殺而為心。天之於物。春生秋實。故其在樂也。商聲主西方之音。夷則為七月之律商。傷也。物既老而悲傷。夷戮也。物過盛而當殺。嗟夫。草木無情。有時飄零。人為動物。惟物之靈。百憂感其心。萬事勞其形。有動乎中。必搖其精。而況思其力之所不及。憂其智之所不能。宜其渥然丹者為槁木。黟然黑者為星星。奈何非金石之質。欲與草木而爭榮。念誰為之戕賦。亦何恨乎秋聲。童子莫對。垂頭而睡。但聞四壁蟲聲唧唧。如助余之嘆息。蘇臺唐寅書於學圃堂。", "書體": "行書", "全文": ""}, {"印记": "", "題跋類別": "題跋", "作者": "周天球", "位置": "引首", "款識": "周天球", "書體": "行書", "全文": "聲在樹間。周天球"}]