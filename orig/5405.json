[{"印记": "", "題跋類別": "作者款識", "作者": "沈周", "位置": "本幅", "款識": "沈周", "書體": "行書", "全文": ""}, {"印记": "", "題跋類別": "題跋", "作者": "文徵明", "位置": "拖尾", "款識": "徵明", "書體": "草書", "全文": "細泉汨汨落澗平。蒼烟不動江洲橫。湖亭欲上山滿目。新水浮空春雨晴。江南此景誰貌得。石田先生最神逸。輕風澹日總詩情。踈樹平皋俱畫格。由來畫品屬詩人。何況王維發興新。胸中爛熳富丘壑。信手塗抹皆天真。墨痕慘澹法古意。筆力簡遠無纖塵。古人論畫貴氣骨。先生老筆開嶙峋。近來俗手工摹儗。一圖朝出暮百紙。先生不辨亦不嗔。自謂適情聊復爾。豈知中有三昧在。可以意傳非色取。庸工惡札競投售。鳳凰一出山雞靡。山窓晨卷見滄洲。怳然坐我江湖裡。定應奪卻造化工。不然剪取吳淞水。只合此畫不可得。潦倒門生已頭白。相城溪上草烟空。落木秋風堪嘆息。偶閱石田先生長卷。漫賦識感。壬辰十月廿日。徵明。"}, {"印记": "", "題跋類別": "題跋", "作者": "周天球", "位置": "拖尾", "款識": "隆慶壬申十月朔日。周天球題。", "書體": "草書", "全文": "石田先生博綜弘拓。胸中雅有萬里山川。不特丘壑云也。故其畫筆高視千古。從衡百氏。閒暇時檢有片楮尺素。悠然聽筆之所之。而才情風致。便與古人抗美。巨幅淋漓。小卷點綴。日異月殊。不見其重出也。此作髣髴巨然禹玉輩。而自有杼軸。信哉江東獨秀。一代之傑。知鑒之士。把玩之久。當自得之。隆慶壬申十月朔日。周天球題。"}, {"印记": "", "題跋類別": "題跋", "作者": "陳淳", "位置": "引首", "款識": "道復", "書體": "篆書", "全文": "山水佳處。（篆書）。道復。（草書）。"}]