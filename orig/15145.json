[{"印记": "", "題跋類別": "題跋", "作者": "宋徽宗", "位置": "本幅", "款識": "", "書體": "楷書", "全文": "易元吉猴貓圖。"}, {"印记": "", "題跋類別": "題跋", "作者": "趙子昂", "位置": "拖尾", "款識": "子昂", "書體": "行楷書", "全文": "二貍奴方雛。一為孫供奉攜挾。一為怖畏之態。畫手能狀物之情如是。上有祐陵舊題。藏者其珍襲之。子昂。"}, {"印记": "", "題跋類別": "題跋", "作者": "張錫", "位置": "拖尾", "款識": "張錫跋", "書體": "行書", "全文": "猴性雖獧。而愚於朝四暮三之術。貍雖曰衛田。而不能禁碩鼠之滿野。是物之智終有蔽也。是理姑置。今觀易元吉所畫二物。入聖造微。儼有奔動氣象。又在李迪之上。信宋院人神品也。後有文敏小跋。字雖不多。而俊逸流動。遂成二絕矣。今為吾友郜君世安所藏。世安善鑒畫能書。其得於是者必多矣。尚永寶之。張錫跋。"}, {"印记": "", "題跋類別": "題跋", "作者": "畢瀧", "位置": "拖尾", "款識": "乾隆五十五年歲次庚戌。七月二十日。竹癡畢瀧記。", "書體": "楷書", "全文": "張錫。字天錫。別號海觀。錢塘人。天順壬午領鄉薦。春闈不偶。授山西大同府應州山陰縣教諭。天資俊拔。下筆成文。誠八叉七步之才也。其豪放飄逸。則鯨吞海吸。而青樓紅粉。名公鉅卿。爭相迎遞。遠近無不知其名者。惜未大成而卒。至今人傳之。家嘗有竹數竿。作亭其間。名曰醫俗。因記之以顏於亭。然其文雖近謔。亦足致理。今舉此可知其餘也。此傳載仁和郎氏七修類藳第三十二卷中。乾隆五十五年歲次庚戌。七月二十日。竹癡畢瀧記。"}]