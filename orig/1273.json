[{"印记": "", "題跋類別": "題跋", "作者": "張澂", "位置": "拖尾", "款識": "紹興辛酉五月澹喦居士張澂題", "書體": "行書", "全文": "顧閎中。江南人。事偽主為待詔。作士女體近周昉而加纖麗。嘗為後主每伺韓熙載夜宴。命閎中圖以上之。此圖豐肌長襦君衣。周昉法也。予在嶠南於端溪陳子真家。見其世藏諸帝像。左右宮人梳髻與此略同。李氏自謂。南唐故衣冠多用唐制。然風流實承六朝之餘。畫家者言。辨古畫當先問衣冠車服。蓋謂是也。紹興辛酉五月澹喦居士張澂題。"}]