[{"印记": "", "題跋類別": "作者款識", "作者": "吳鎮", "位置": "本幅", "款識": "夏山欲雨圖。至正六年（西元一三四六年）秋七月既望。梅道人戲墨於西湖寓舍也。", "書體": "草書", "全文": "夏山欲雨圖。至正六年（西元一三四六年）秋七月既望。梅道人戲墨於西湖寓舍也。"}, {"印记": "", "題跋類別": "題跋", "作者": "清高宗", "位置": "前隔水", "款識": "乾隆甲子（西元一七四四年）夏御題", "書體": "行書", "全文": "夏山欲雨雲先凝。晻靄乍失峰崚嶒。幽人杖策獨歸去。已濕綠荷衣上層。我時望雨經春半。披圖聊慰賦雲漢。見說蛟龍筆底飛。繪水有聲茲豈但（小字。葉）。。起視空宇明星爛。掩卷無言祗三歎。乾隆甲子（西元一七四四年）夏御題。"}, {"印记": "", "題跋類別": "題跋", "作者": "清高宗", "位置": "本幅", "款識": "癸已（西元一七七三年）仲夏疊舊作韻再題", "書體": "行書", "全文": "筆墨未作神韻凝。故致雲氣生崿嶒。因之雨勢亦欲至。不辨崇巒凡幾層。此是全提詎提半。王倪對壘仰霄漢。畫固簡潔人則如。人實高超畫非但。界畫者流金碧爛。見此寧弗慙而歎。癸已（西元一七七三年）仲夏疊舊作韻再題。"}, {"印记": "", "題跋類別": "題跋", "作者": "俞和", "位置": "拖尾", "款識": "時至正丙申七月晦日。紫芝山人俞和書。", "書體": "行書", "全文": "梅菴點筆有神助。開卷颯颯薰風涼。巨然去後無何有。屈指於今獨擅長。仲圭品格高絕。有晉人風裁。至於詩文繪理。特其緒餘耳。別來三載。忽見畫卷。不啻見仲圭也。因題短句於左。時至正丙申七月晦日。紫芝山人俞和書。"}, {"印记": "", "題跋類別": "題跋", "作者": "危素", "位置": "拖尾", "款識": "是歲四月十有一日。臨川危素。", "書體": "草書", "全文": "吳梅菴吾之至友也。有高世之行。書無不讀。而繪事更精。所謂魯之原憲。晉之陶潛。殆其儔乎。予固愛其畫。而更愛其人。予每有所請。無不應之。而悉佳妙。就中畫卷種種入神。即使王洽復起。董巨再生。亦何過焉。書於卷後。使梅菴見之。必以予為知言。是歲四月十有一日。臨川危素。"}, {"印记": "", "題跋類別": "題跋", "作者": "元明善", "位置": "拖尾", "款識": "元明善觀於此靜軒", "書體": "篆書", "全文": "元明善觀於此靜軒"}, {"印记": "", "題跋類別": "題跋", "作者": "邵寶", "位置": "拖尾", "款識": "二泉邵寶", "書體": "行楷書", "全文": "元季畫家。不勝指屈。而散漫四方。唯江左為最。若吳仲圭其一也。仲圭居諸家之右。獨得董家正傳。至於竹石寫生。又稱妙絕。所謂淡而不厭。簡而文。仲圭有之矣。此卷今屬吾友史明古所藏。觀其畫。想其人。固可重。而人尤足重。後之覽者。若止以畫視之。其亦淺之乎知仲圭矣。二泉邵寶。"}, {"印记": "", "題跋類別": "題跋", "作者": "", "位置": "拖尾", "款識": "松陵史氏家藏之寶", "書體": "行楷書", "全文": "松陵史氏家藏之寶。"}, {"印记": "", "題跋類別": "題籤", "作者": "清高宗", "位置": "題籤", "款識": "", "書體": "", "全文": "吳鎮夏山欲雨圖真蹟內府鑒定神品。"}]