[{"印记": "", "題跋類別": "作者款識", "作者": "文徵明", "位置": "本幅", "款識": "嘉靖甲寅（西元一五五四年）中秋。徵明製。", "書體": "行書", "全文": ""}, {"印记": "", "題跋類別": "題跋", "作者": "文彭", "位置": "拖尾", "款識": "嘉靖乙酉二月。花朝文彭題。", "書體": "隸書", "全文": "長江滔滔向東瀉。憶昔扁舟順流下。雙峰閣前浪花白。兩岸青山似奔馬。兼葭楊柳風颼颼。江行六月疑深秋。歸來已是十年事。看盡偶然思舊游。水聲樹色非邪是。仍見山腰隱高寺。赤岸滄洲杳靄間。只尺悠然起愁思。嘉靖乙酉二月。花朝文彭題。"}, {"印记": "", "題跋類別": "題跋", "作者": "", "位置": "拖尾", "款識": "", "書體": "行書", "全文": "許初陳栝同觀"}, {"印记": "", "題跋類別": "題跋", "作者": "王穀祥", "位置": "拖尾", "款識": "太原王穀祥", "書體": "行書", "全文": "文先生名璧字徵仲。更字徵明。後以字行。金閶世冑。奕葉簪纓。弱齡嶲茂。蜚聲公卿間。好古篤修。大雅君子。書名雄天下。畫師松雪仲圭。翩翩入室。由諸生薦為翰林待詔。未幾謝歸。逍遙林谷。益勤筆墨。小圖大軸。莫非奇致。晚歲德尊行成。海宇欽慕。縑素山積。喧溢里門。寸圖纔出。千臨百摹。家藏市售。真贋縱橫。一時研食之士。沾脂挹香。往往自潤。然慧眼印可。譬之魚目夜光。不別自異也。此長江圖。筆法古雅。設色秀潤。深得松雪齋意。允為真蹟無疑。子子孫孫其永保之。太原王穀祥。"}, {"印记": "", "題跋類別": "題跋", "作者": "彭年", "位置": "拖尾", "款識": "舊吳彭年", "書體": "行書", "全文": "衡翁畫本滿世。未有如此卷之卓然驚人者。文雅之趣翩翩自溢豪楮間。非錢唐戴進輩所能彷彿。故士人爭相購求。以為奇玩。若此卷尤稱合作。更宜什襲也。舊吳彭年。"}]