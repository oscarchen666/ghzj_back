[{"印记": "", "題跋類別": "作者款識", "作者": "黃公望", "位置": "本幅", "款識": "子明隱君將歸錢唐。需畫山居景。圖此贈別。大癡道人公望。至元戊寅（西元一三三八年）秋。", "書體": "草書", "全文": ""}, {"印记": "", "題跋類別": "題跋", "作者": "劉珏", "位置": "本幅", "款識": "成化丙戌九月完菴劉珏鑑藏", "書體": "行書", "全文": "成化丙戌九月完菴劉珏鑑藏。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆丙寅（西元一七四六年）清和月御筆", "書體": "行書", "全文": "畫家貴正不貴。奇大癡此巻三昧知。天地造物匪物造。元氣裹合神淋漓。六法上乗我所喜。言之不足長言之。石渠寳笈惜未載。行幐書笥常相随。田盤小憩天成閣。展覺峰巒近列眉。香山岫雲足佳趣。以境質畫非然疑。乃知逢源任左右。是謂罔象合天倪。如入畫禪晤思白。摩詰雪江有所思。我欲壽之以佳作。德潛手筆猶能為。富春大嶺汝有記。弔古寤歎興嗟咨。試評此畫得所否。更須紙尾揮顔碑。每閱此卷愛玩不置。因命學士沈德潛題其後。而自紀以詩。乾隆丙寅（西元一七四六年）清和月。御筆。"}, {"印记": "", "題跋類別": "題跋", "作者": "清高宗", "位置": "本幅", "款識": "丙寅（西元一七四六年）長至後一日。重華宮御識。並書。", "書體": "行書", "全文": "乙丑夏沈德潛進其所為詩古文稿。幾暇披閱。則跋黃子久富春山居圖在焉。所記題跋收藏始末甚詳。是年冬偶得黃子久山居圖。筆墨蒼古。的係真蹟。而德潛文中所載沈文王董鄒氏五跋。有董鄒而缺其三。且多孔諤一跋。以為山居與富春自兩圖也。然愛其溪壑天成。動我吟興。乃有長言。亦命德潛和之。且詢其較富春為何如。德潛之跋。以富春山居。歸安氏為未得所。安氏不知也。越明年丙寅冬。安氏家中落。將出所藏古人舊蹟求售於人。持富春山居卷。并羲之袁生帖。蘇軾二賦。韓幹畫馬。米友仁瀟湘等圖。共若干種。以示傅恆。傅恆曰。是物也。饑不可食。寒不可衣。將安用之。居少間。恆舉以告朕。朕謂或者汝弗識耳。試將以來。剪燭粗觀。則居然黃子久富春山居圖也。五跋與德潛勿口。偶憶董跋與予舊題所謂山居圖者同。則命內侍出舊圖視之果同。次日命梁詩正等辨其真偽。乃咸以舊為真而新為偽。反覆詳覽。始知燈下駭以為更得富春者乃誤也。匪惟予誤。沈德潛之嗟咨歎賞。勒文以記者亦誤也。奚啻德潛。高士奇。王鴻緒輩之侈。賞鑑之精。賈直之重。以為豪舉者均誤也。富春山居。本屬一圖。向之題山居者遺富春二字。故雖真而人疑其非是耳。雖然摹董而即董。肖黃而即黃。蓋非近日俗工所能為。且其別種。亦有實出舊人手筆。而古香清韻。堪以繼武石渠寶笈者。概以二千金留之。予因之有深警焉。歎盛衰而歸夢幻。德潛蓋詳言之。玩物喪志。又不若不識者之為得矣。而況目迷五色。易眩鮮明於流覽。其尚可也。於出治用人其可乎哉。因一事乃獲三益。是不可以無記。爰書之於舊圖。而正其名曰富春山居云。丙寅（西元一七四六年）長至後一日。重華宮御識。並書。"}, {"印记": "", "題跋類別": "題跋", "作者": "清高宗", "位置": "本幅", "款識": "此係丙寅（西元一七四六年）春月題語。長至後一日再識。", "書體": "行書", "全文": "此係丙寅（西元一七四六年）春月題語。長至後一日再識。"}, {"印记": "", "題跋類別": "題跋", "作者": "清高宗", "位置": "本幅", "款識": "丙寅（西元一七四六年）小寒重華宮御識", "書體": "行書", "全文": "元史不載子明其人。惟明金賚畫史會要云。任仁發字子明。松江人。官至都水庸田副使。計其時代。與公望相同。且善書畫。氣類孚合。殆即其人耶。顧仁發官水監。而圖云隱君。或在其未仕前。抑或宦成歸隱。均未可知。至松人而曰將歸錢唐。或亦猶公望虞山人。而小隱富春也。丙寅（西元一七四六年）小寒重華宮御識。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆丙寅（西元一七四六年）榖雨日御題", "書體": "行書", "全文": "大癡道人黃子久。詩中元白書顔栁。富春大嶺稱絶作。膾炙都人士之口。金題玉躞標山居。然疑即是富春否。展卷一室饒古香。華亭妙筆存圖右。品評精確書法高。以書例畫珍瓊玖。江山萬里無足奇。萬里以外箇中有。平沙遠渚隔重林。水郭烟村帶層阜。耕者讀者雜漁樵。天高地下適飛走。渾噩全無意匠營。都來量物随所受。宜令香光拜下風。倪迂范緩誰妍醜。不必什襲誇鑒藏。丁甲呵持自能壽。乾隆丙寅（西元一七四六年）榖雨日御題。"}, {"印记": "", "題跋類別": "題跋", "作者": "清高宗", "位置": "本幅", "款識": "丁卯（西元一七四七年）仲春月御筆", "書體": "行書", "全文": "識得山居子久傳。雪溪摩詰鈞舟扁。畫禪室裡羣仙侶。近日紛來參畫禪。予既辨明此卷。為子久富春山居真蹟。近又得此摩詰雪溪圖。二物皆董其昌畫禪室中所藏。因成斷句。丁卯（西元一七四七年）仲春月御筆。"}, {"印记": "", "題跋類別": "題跋", "作者": "清高宗", "位置": "", "款識": "乾隆御筆。", "書體": "行書", "全文": "間氣所鍾。必也悠久。如彼松柏。夫豈蒲栁。名詎有定。繋乎人口。定者存焉。謀邑則否。繄我好古。圖左史右。富春山居。石渠瑛玖。問自何來。畫禪所有。為堂為霍。為嶠為阜。或宛而隆。或放而走。有樹風生。有澤虚受。三曡識言。愛忘其醜。爾因我傳我以爾壽。丁卯（西元一七四七年）仲春盤山行宮展玩。因用前韻再題。名山佳畫。相對怡神。致足樂也。乾隆御筆。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆丁卯（西元一七四七年）春正御筆", "書體": "行書", "全文": "富春疑案叅來久。今喜辨眀楊即栁。高王目迷何足云。壓倒徳潜談天口。我非博古侈精鑒。是是還應别否否。沈文王氏乃捉刀。華亭晉陵仍左右。始識流傳祇一圖。珷玞安可同瑶玖。笑予赤水索元珠。不識元珠吾固有。如浮海者必由河。如登山者必歷阜。縱云露柱即燈籠。坐令優孟望而走。每讀班賦發深思。貴耳末學多膚受。吳下詩人即趨闕。試與觀之應覺醜。還續長言當自訟。庶使此圖更因壽。乾隆丁卯（西元一七四七年）春正御筆。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆戊辰（西元一七四八年）夏五御識", "書體": "行書", "全文": "清和既杪。梅雨初霽。一再展玩是卷。覺林巒濕潤。氣象滃鬱圖間。令人想見朝嵐夕靄。變幻出沒之態。豈筆墨真通造化耶。古人論畫要。首曰氣曰韻。是卷惟氣韻生動。故隨時領略。難竟其趣也。乾隆戊辰（西元一七四八年）夏五御識。"}, {"印记": "", "題跋類別": "題跋", "作者": "清高宗", "位置": "本幅", "款識": "己巳（西元一七四九年）長至後三日御識", "書體": "行書", "全文": "是圖致可愛玩。凡晦明風雨。展卷輒有會心。茲值晴輝積素。偶一臥遊。當日嚴陵高致。彷彿遇之。因誦柳河東扁舟簑笠翁。獨釣寒江雪之句。彌覺神往。乾隆己巳（西元一七四九年）長至後三日御識。"}, {"印记": "", "題跋類別": "題跋", "作者": "清高宗", "位置": "本幅", "款識": "御題", "書體": "行書", "全文": "辛未（西元一七五一年）南巡。登靈巖山。南眺具區。一望平遠無際。髣髴此段景色。沈德潛書室在山麓。嘗見其山居雜詠十律。因次韻賜之。予非山居者。而頗得山居之趣。斯圖其先導歟。御題。"}, {"印记": "", "題跋類別": "題跋", "作者": "清高宗", "位置": "本幅", "款識": "御筆", "書體": "行書", "全文": "辛未（西元一七五一年）上巳。駐蹕錢塘。坐西湖行宮。山翠波光浮動。几案晴雨變幻。出奇無窮。惜不得子久為之寫照。因展卷題之。御筆。"}, {"印记": "", "題跋類別": "題跋", "作者": "清高宗", "位置": "本幅", "款識": "乾隆御識辛未（西元一七五一年）", "書體": "行書", "全文": "暮春之初。南巡至會稽。昔人所云。山陰道上應接不暇者。隔江睇富春諸山。矗矗如螺髻。浮出雲外。睪然者久之。重披是圖。益為神往。乾隆御識。辛未（西元一七五一年）。"}, {"印记": "", "題跋類別": "題跋", "作者": "清高宗", "位置": "本幅", "款識": "書之時八月九日也御識", "書體": "行書", "全文": "此圖數隨行笱。甲戌（西元一七五四年）東巡至吉林。駐蹕松阿里江上。沙渚烟邨。恍然圖中勝處。因於行在展卷。書之時八月九日也。御識。"}, {"印记": "", "題跋類別": "題跋", "作者": "清高宗", "位置": "本幅", "款識": "丁丑（西元一七五七年）三月御識", "書體": "行書", "全文": "南巡至錢塘。訪雲栖禪舍。訟江岸陸行。富春山色。了了在目。又遇山人於筆墨町畦外矣。丁丑（西元一七五七年）三月御識。"}, {"印记": "", "題跋類別": "題跋", "作者": "清高宗"}]