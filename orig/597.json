[{"印记": "", "題跋類別": "題跋", "作者": "鄭思肖", "位置": "拖尾", "款識": "所南翁錄", "書體": "行書", "全文": "會昌五年。三月二十四日。胡吉劉鄭盧張等六賢皆多壽。余亦次焉。於東都履道坊敝居合齒之會。七老相顧既醉且歡。靜而思之此會希有。因各賦七言詩一章以記之。或傳之好事者。其年夏又有二老。年貌絕倫。同歸故鄉亦來斯會。續命書姓名年齒。寫其形貌附於圖右。仍以一絕贈之云。□作鬚眉雲作衣。遼東華表暮雙歸。一鶴尤稀有何幸。今逢兩令感當時。所南翁錄。"}, {"印记": "", "題跋類別": "題跋", "作者": "陸廣", "位置": "拖尾", "款識": "天游生陸廣", "書體": "楷書", "全文": "按唐會昌中胡吉劉鄭盧張等六賢皆多壽。與白居易范陽真僧如滿。洛中遺老李元爽。共于東都履道坊合尚齒之會。各為歌詩以記其盛。而松年劉君為作此圖。模寫諸老人安閑瀟灑之度。山林隱逸之趣。種種逼真。便令揖讓一堂亦不過此。鄭所翁見而賞其神妙。因錄其詩序。是松年之畫得鄭公之書而益重。而九老尚齒。得松年所南而名將不朽也。天游生陸廣。"}]