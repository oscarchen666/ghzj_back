[{"印记": "", "題跋類別": "作者款識", "作者": "戴逵", "位置": "本幅", "款識": "山陰戴逵", "書體": "楷書", "全文": ""}, {"印记": "", "題跋類別": "題跋", "作者": "宋徽宗", "位置": "本幅", "款識": "", "書體": "楷書", "全文": "晉戴逵剡山靈秀圖。大觀二年春二月御題。（押）。"}, {"印记": "", "題跋類別": "題跋", "作者": "蘇軾", "位置": "拖尾", "款識": "", "書體": "行書", "全文": "古來高隱之士藝事雖精。恆不屑以自見。如戴處士畫卷。雲物森然。意致高妙。真精於畫理而不以畫著。將無以高名掩耶。翰林學士蘇軾題。"}, {"印记": "", "題跋類別": "題跋", "作者": "張載", "位置": "拖尾", "款識": "", "書體": "行書", "全文": "戴安道風尚高潔。放情山水。隱居剡谿徵辟皆不就。此卷林巒薈蔚。風格蒼古。一種傲睨之氣隱隱筆端。其對武陵王使者破琴不屑光景。政可想見。崇文院校書張載跋。"}, {"印记": "", "題跋類別": "題跋", "作者": "鄧文原", "位置": "拖尾", "款識": "", "書體": "行書", "全文": "剡山深處白雲浮。樓閣參差帶遠洲。千尺虬龍依絕壁。一群鸛鶴喚清秋。山翁有約憑雙屐。野客無心泝碧舟。最是霜林好風景。居然咫尺見丹丘。巴西鄧文原題。"}, {"印记": "", "題跋類別": "題跋", "作者": "杜時復", "位置": "拖尾", "款識": "", "書體": "行書", "全文": "大德九年冬初十日杜時復敬臨畫一過。"}, {"印记": "", "題跋類別": "題跋", "作者": "楊維禎", "位置": "拖尾", "款識": "", "書體": "草書", "全文": "戴安道抗志烟霞。不樂當世。直以畫為寄耳。此卷意態閒遠。雲勢石勢高古天然。且歷年久遠而絹素若新。非天府之物\n何能有此。為題數語以志欣賞。老銕。"}, {"印记": "", "題跋類別": "題跋", "作者": "楊士奇", "位置": "拖尾", "款識": "", "書體": "隸書", "全文": "臥游渺萬里。剡山清曉秋。初日江上出。白雲坐際浮。莽蒼迷野樹。隱約見孤舟。丹青不可作。思子徒離憂。書畫之道當于晉人。自有一種風度可人心志。戴安道居家剡溪。剡溪在剡山之下。此卷乃其自寫所居之景。秀氣直撲人眉睫間。真是奇品。千古而下觀其畫想見其人。廬陵楊士奇題。"}, {"印记": "", "題跋類別": "題跋", "作者": "清高宗", "位置": "隔水一", "款識": "長春居士題", "書體": "行書", "全文": "山川靈秀稱江南。伊人小隱為結庵。竹籬茆舍頗自適。雲容水態曾相諳。老松落落蟠翠色。高峰矗矗烘朝嵐。興來掃筆作長幅。故知邱壑性所躭。三徑雖開人跡絶。先生杖策獨幽探。何須絶琹誇逸致。個中妙趣誰能參。長春居士題。"}]