[{"印记": "", "題跋類別": "作者款識", "作者": "黃彪", "位置": "本幅", "款識": "繪事得神為上。儼然生氣。惟唐人有焉。凌煙登瀛圖。由帝王動費不貲。莫可尚巳。白公以考槃繼美。執彩筆者。通達深造。故此本獨擅古今。景慕興者。睢陽洛陽耆英盛矣。崑山城南朱君璧家藏會昌本。北城朱澤民家藏睢陽本。邑舉斯文會。時出一觀。珍如大訓河圖。然北朱好文學。雖移於夏太常。不遠復有及第科級。南朱好飲慱。遂移於黃太常。太常褒忠臣列於爼豆。近因盜失。千里贖歸。有禎祥夫。圖繪小物也。興替關焉。何也。蓋榮壽大老。製作華國。紀載維風。係國家神氣。神氣復而元氣培。莫測所鍾。此理難言也。畫者亦間出。杜子美謂好手難再遇。即學書者。世人皆學蘭亭面。欲換凡骨無金丹。余遠遊好道而歸。七十有四歲矣。樓居謝客。重圖以繼絕。天假之年。神實相之。皇明萬曆甲午（西元一五九四年）蠟月立明年春。黃彪圖識。", "書體": "行書", "全文": ""}, {"印记": "", "題跋類別": "題跋", "作者": "陸士仁", "位置": "拖尾", "款識": "萬曆乙未歲冬十有一月既望書。吳郡陸士仁。", "書體": "隸書", "全文": "（九老詩并序。文不錄。）萬曆乙未歲冬十有一月既望書。吳郡陸士仁。"}]