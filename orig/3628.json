[{"印记": "", "題跋類別": "作者款識", "作者": "董其昌", "位置": "本幅", "款識": "書王定國所藏煙江疊嶂圖。江上愁心千疊山。浮空積翠如雲煙。山耶雲耶遠莫知。煙空雲散山依然。但見兩崖蒼蒼暗絕壁。谷中有百道飛來泉。縈林絡石隱復見。下赴谷口為奔川。川平山開林麓斷。小橋野店依山前。行人稍度喬木外。漁舟一葉江吞天。使君何處得此本。點綴豪末分清妍。不知人間何處有此境。徑欲往置二頃田。君不見武昌樊口幽絕處。東坡先生留五年。春風搖江天漠漠。暮雲卷雨山娟娟。丹楓飜雅伴水宿。長松落雪驚晝眠。桃花流水在人世。武陵豈必皆神仙。江山清空我塵土。雖有去路尋無緣。還君此畫三歎息。山中故人應有招我歸來篇。右東坡先生題王晉卿畫。晉卿亦有和歌。語特奇麗。東坡為再和之。意當時晉卿必自畫二三本。不獨為王定國藏也。今皆不傳。亦無復木無本在人間。雖王元美所自題家藏煙江圖。亦目以為與詩意無取。知非真矣。余從嘉禾項氏。見晉卿瀛山圖。筆法似李營丘。而設色似李思訓。脫去畫史習氣。惜項氏不戒於火。已歸天上。晉卿跡遂同廣陵散矣。今為想像其意。作煙江疊嶂圖。於時秋也。輒從秋景。於所謂春風搖江天漠漠等語。存而弗論矣。舊作此卷與跋。不曾著款。甲寅臘月重題。蓋十年事矣。其昌。", "書體": "行書", "全文": ""}, {"印记": "", "題跋類別": "題跋", "作者": "高士奇", "位置": "拖尾", "款識": "康熙己巳初夏。儼齋總憲寄董文敏烟江疊嶂圖卷。用東坡韻為答。庚午伏日。江邨閒居。曉窗展閱。復書卷末。抱瓮翁高士奇。", "書體": "楷書", "全文": "龍舸春停浮玉山。一江翠靄生春烟。江山桃柳節上巳。仗下作別心依然。北歸風颿疾飛駛。夢中猶飲中冷泉。巖松谷樹忽寄贈。開卷恍對真山川。烟雲緲緲列危岫。細路只在荒墟前。層巔綿邈接怪崿。峰勢峭勁如插天。今人那見駙馬蹟。文敏落筆真爭妍。請看沙邊秋蘆亂洲嶼。崖壑缺處藏山田。君不見華亭書畫號雙絕。名齊米芾將百年。卷餘素練寫長句。簪花舞女同便娟。寒嵐漠漠斷石壁。疑有隱士丘中眠。覃紋似水北窗下。細尋畫理同游仙。璠璵瓊瑰比情重。獲此神物誠何緣。相思相望託雙鯉。為君更賦烟江疊嶂篇。康熙己巳初夏。儼齋總憲寄董文敏煙江疊嶂圖卷。用東坡韻為答。庚午伏日。江邨閒居。曉窗展閱。復書卷末。抱瓮翁高士奇。"}, {"印记": "", "題跋類別": "題跋", "作者": "高士奇", "位置": "拖尾", "款識": "此戊寅秋日題。忽又兩度歲華矣。庚辰正月十一日。對梅花重記。", "書體": "行書", "全文": "荏苒十年。對之興歎。山荊亡後。室無侍妾。南北往來。唯圖書數卷作伴侶。今日晚涼。秋蘭已放數十莖。用文三橋耕井硯重記。江邨竹窗高士奇。此戊寅秋日題。忽又兩度歲華矣。庚辰正月十一日。對梅花重記。"}]