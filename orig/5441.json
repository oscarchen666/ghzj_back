[{"印记": "", "題跋類別": "作者款識", "作者": "仇英", "位置": "本幅", "款識": "仇英實父", "書體": "楷書", "全文": ""}, {"印记": "", "題跋類別": "題跋", "作者": "王逢年", "位置": "拖尾", "款識": "右於玉輝樓戲八體錄青蓮宮中行樂詞。逢年。庚寅秋八月望。", "書體": "行書", "全文": "（書李白宮中行樂詞八首）。（第一則）宮中行樂詞八首。小小生金屋。盈盈在紫微。山花插寶髻。石竹繡羅衣。每出深宮裡。常隨步輦歸。只愁歌舞散。化作綵雲飛。（第二則）柳色黃金嫩。梨花白雪香。玉樓巢翡翠。金殿鎖鴛鴦。選妓隨雕輦。徵歌出洞房。宮中誰第一。飛燕在昭陽。（第三則）盧橘為秦樹。葡萄入漢宮。煙花宜落日。絲管醉春風。笛奏龍吟水。簫鳴鳳卜空。君王為樂事。還與萬方同。（第四則）玉樹春歸日。金宮樂事多。後庭朝未入。輕輦夜相過。笑出花間語。嬌來竹下歌。莫教明月去。留著醉嫦娥。（行草）。（第五則）。繡戶香風煖。紗窗曙色新。宮花爭笑日。池草暗生春。綠樹聞歌鳥。青樓見舞人。昭陽桃李月。羅綺自相親。（行草）。（第六則）今日明光裡。還須結伴遊。春風開紫殿。天樂下珠樓。艷舞全知巧。嬌（來竹下三字點去）歌半欲羞。更憐花月夜。宮女笑藏鉤。（第七則）寒雪梅中盡。春風柳上歸。宮鶯嬌欲醉。簷燕語還飛。遲日明歌席。新花艷舞衣。晚來移綵仗。行樂泥光輝。（楷書）。（第八則）水綠南薰殿。花紅北闕樓。鶯歌聞太液。鳳吹繞瀛洲。素女鳴珠珮。天人弄綵毬。今朝風日好。宜入未興遊。右於玉輝樓戲八體錄青蓮宮中行樂詞。逢年。（章草）。庚寅秋八月望。（隸書八分書）。"}]