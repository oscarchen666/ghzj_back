[{"印记": "", "題跋類別": "作者款識", "作者": "冷謙", "位置": "本幅", "款識": "起敬", "書體": "隸書", "全文": ""}, {"印记": "", "題跋類別": "題跋", "作者": "宋濂", "位置": "拖尾一", "款識": "宋濂", "書體": "草書", "全文": "紅塵不與此山通。一局千年萬事空。知白知玄無象妙。為生為死不言功。興亡劉項山河外。聚散巴卭草木中。滿眼羊腸無妙著。此機何處問仙翁。宋濂。"}, {"印记": "", "題跋類別": "題跋", "作者": "胡翰", "位置": "拖尾一", "款識": "洪武十五)年三月十日。金華胡翰。", "書體": "楷書", "全文": "深院棋聲日正長。閒中對奕漫徜徉。風雲不動（森字點去）羅星象。黑白分明列雁行。何必巴陵尋橘叟。更須柯斧遇仙郎。此中便可為賓主。一局輸贏未易量。洪武十五年三月十日。金華胡翰。"}, {"印记": "", "題跋類別": "題跋", "作者": "張希真", "位置": "拖尾一", "款識": "時永樂壬辰孟春三月。三丰遯老書。", "書體": "行書", "全文": "蓬萊仙奕圖卷。乃龍陽子湖湘冷君所作。君武陵人。名啟敬。龍陽則其號也。中統初。同邢臺劉秉忠仲晦。少從沙門海雲。書無不讀。尤邃於易。及邵氏經世書。天文地理律曆。以至眾伎多通之。至元間秉忠入拜太保。參預中書省事。君乃棄釋業儒。從游於霅川。與故宋司戶參軍趙孟頫子昂。於四明史衛王彌遠府。覩唐李思訓將軍之畫。傾然發之胸臆而遂效之。不月餘。其山水人物窠石等。無異將軍之筆。其筆法傅采與將軍尤（尤誤作由）加纖細。神品幻出。由此以丹青鳴於當時。隸淮陽遇異人。授中黃太丹。出示平叔悟真之指。穎然而悟。如己作之。至正間則百數歲矣。其綠髮童顏。如方壯不惑之年。時值紅巾之暴。君避於金陵。日以濟人利物。方藥如神。天朝維新。君有畫鶴之誣。隱壁仙逝。則君之墨本絕跡未嘗見矣。此卷乃至元六年（西元一二六九年）五月五日為予作也。吾珍藏若連城之璧。未曾輕與人看。予將訪冷君於十洲三島。恐後人不知冷君胸中丘壑三昧之妙。不識其奇仙異筆。混之凡流。故識此。特奉遺元老太師淇國丘公。覽此卷則神清氣爽。飄然意在蓬瀛之中也。幸珍襲之。且以為後會云。時永樂壬辰孟春三月。三丰遯老書。"}, {"印记": "", "題跋類別": "題跋", "作者": "張鳳翼", "位置": "拖尾二", "款識": "長洲張鳳翼", "書體": "楷書", "全文": "蓬萊之山在溟渤。方丈瀛洲鼎足立。上與蜃氣分有無。下與鮫宮同出沒。欲往尋之風引船。由來此山與世隔。秦皇空見巨魚來。漢帝徒觀大人跡。何如狂生得神遊。六尺生綃見仙奕。仙人對奕誰為傳。能傳仙奕人亦仙。仙本無心爾何苦。縱橫局上猶紛然。郤怪手談談不歇。那知坐隱隱誰邊。樵客旁觀亦難老。斧柯欲爛無昏曉。垂楊不彫舞青鷥。紅蓮長芳覆瑤草。蟠桃已實桂女携。桃花落地芝童掃。龍陽冷君紫府卿。玉皇香案標香名。偶然興發欲玩世。遨遊赤縣投帝庭。三丰張老欣相得。傾蓋清都心莫逆。為言蓬萊俱舊遊。因之繹思揮彩筆。倏忽變幻殊景收。分明五城十二樓。龍陽隱壁作蟬蛻。三丰遯老從此逝。白雲黃鶴相後先。獨留仙蹟人間世。晴窗展卷開心顏。鼎湖龍髯不用攀。我將持為長命籙。身驂青龍叩天關。前邀冷君一執手。後呼張老笑拍肩。錦囊盛之懸肘後。何用十萬矜腰纏。長洲張鳳翼。"}, {"印记": "", "題跋類別": "題跋", "作者": "周伯琦", "位置": "引首", "款識": "玉雪坡", "書體": "篆書", "全文": "希世仙蹤。（篆書）。玉雪坡。（行書）。"}]