[{"印记": "", "題跋類別": "作者款識", "作者": "王振鵬", "位置": "本幅", "款識": "臣王振鵬", "書體": "", "全文": ""}, {"印记": "", "題跋類別": "作者款識", "作者": "王振鵬", "位置": "本幅", "款識": "崇寧間。三月三日。開放金明池。出錦標與萬民同樂。詳見夢華錄。至大庚戌。欽遇仁廟青宮千春節。嘗作此圖進呈。題曰。三月三日金明池。龍驤萬斛紛遊嬉。歡聲雷動喧鼓吹。喜色日射明旌旗。錦標濡沫能幾許。吳兒顛倒不自知。因憐世上奔競者。進寸退尺何其癡。但取萬民同樂意。為作一片無聲詩。儲皇簡澹無嗜慾。藝圃書林悅心目。適當今日稱壽觴。敬當千秋金鑑錄。恭惟大長公主嘗覽此圖。閱一紀餘。今奉教再作。但目力減如曩昔。勉而為之。深懼不足呈獻。時至治癸亥（西元一三二三年）春暮。廩給令王振鵬百拜敬畫謹書。", "書體": "隸書", "全文": ""}, {"印记": "", "題跋類別": "題跋", "作者": "清高宗", "位置": "本幅", "款識": "", "書體": "行書", "全文": "御題行書（乾隆御題。詩文不錄）。"}, {"印记": "", "題跋類別": "題跋", "作者": "清高宗", "位置": "引首", "款識": "乾隆御筆", "書體": "行書", "全文": "龍池競渡。乾隆御筆。"}, {"印记": "", "題跋類別": "題跋", "作者": "袁桷", "位置": "拖尾", "款識": "", "書體": "行書", "全文": "界畫家以王士元郭忠恕為第一。余嘗聞畫史言尺寸層疊。皆以準繩為則。殆猶修內史法式。分抄不得踰越。今聞王君以墨為濃淡高下。是殆以筆為尺也。僚丸秋奕。未嘗以繩墨論。孫吳之論兵。亦猶是也。然嘗聞鑒古之道。必繇其侈靡者言之。余於畫斷有取焉。龍舟之圖。得無近似。不然。昔之所傳者。安得久遠至是耶。翰林直學士袁桷敬題。"}, {"印记": "", "題跋類別": "題跋", "作者": "劉基", "位置": "拖尾", "款識": "", "書體": "草書", "全文": "畫人胸次見忠貞。意氣規模一味清。想像當時同樂日。披圖似有舊歡聲。青田劉基題。"}, {"印记": "", "題跋類別": "題籤", "作者": "清高宗", "位置": "籤", "款識": "", "書體": "", "全文": ""}]