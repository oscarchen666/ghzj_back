[{"印记": "", "題跋類別": "作者款識", "作者": "唐寅", "位置": "本幅", "款識": "空山春盡落花深。雨過林陰綠玉新。自汲山泉烹鳳餅。坐臨溪閣待幽人。輒作小絕并畫。以為贈存道老兄。其儔昔之歡。并居處之勝焉。時弘治甲子（西元一五０四年）四月上旬吳趨唐寅。", "書體": "行書", "全文": ""}, {"印记": "", "題跋類別": "題跋", "作者": "文徵明", "位置": "引首", "款識": "徵明", "書體": "行書", "全文": "六如墨妙。徵明。"}, {"印记": "", "題跋類別": "題跋", "作者": "文徵明", "位置": "拖尾", "款識": "嘉靖戊申三月既望書。徵明。", "書體": "草書", "全文": "點逕沾籬已燦然。飛簾撲面更翩聯。紅吹晴雪風千片。錦蹙春雲浪一川。老惜髩飄禪榻畔。醉看燕蹴舞筵前。無情剛恨通宵雨。斷送芳華又一年。　零落佳人意暗傷。為誰憔悴減容光。將飛更舞迎風面。已褪猶嫣洗雨籹。芳草一年空路陌。綠陰明日自池塘。名園酒散春何處。惟有歸來屐齒香。蜂撩褪粉偶粘衣。春減都消一片飛。蒂撓園風無那弱。影搖庭日已全稀。樽前漫有盈盈淚。陌上空歌緩緩歸。未便小齋渾寂寞。綠陰幽草勝芳菲。　悵人無奈曉風何。逐水紛紛不戀柯。春雨捲簾紅粉瘦。夜涼踏影月明多。章臺舊事愁邊路。金縷新聲夢裡歌。過眼莫言皆物幻。別後功實在蠡窠。右落花詩四首。嘉靖戊申三月既望書。徵明。"}]