[{"印记": "", "題跋類別": "作者款識", "作者": "沈周", "位置": "拖尾", "款識": "長洲沈周", "書體": "行書", "全文": "大峰小峰銀削成。千樹萬樹瑤華明。流泉落澗半作水。溪路漫滅坳崖平。招提深入雲幾重。隱者茆廬門晝扃。煙火寂寥雞不嗚。林間鳥鵲饑無聲。野橋瘦馬客獨行。是似浩然來灞陵。兩肩山聳破帽傾。噤寒不吟風骨清。披圖動我探梅情。飄然欲結幽人盟。歌聲激烈清簷楹。夜深飛夢入篷瀛。十二瓊樓玉作成。長洲沈周。"}]