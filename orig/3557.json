[{"印记": "", "題跋類別": "作者款識", "作者": "文徵明", "位置": "本幅", "款識": "古之高人逸士。往往喜弄筆。作山水以自娛。然多寫雪景者。蓋欲假此以寄其孤高拔俗之意耳。若王摩詰之雪谿圖。李成之萬山飛雪。李唐之雪山樓閣。閻次平之寒巖積雪。郭忠恕之雪霽江行。趙松雪之袁安臥雪。黃大癡之九峰雪霽。王叔明之劍閣圖。皆著名今昔。膾炙人口。余幸皆及見之。每欲效倣。自歉不能下筆。曩於戊子冬。同履吉寓於楞伽僧舍。值雪飛幾尺。千峰失翠。萬木僵仆。履吉出佳紙索圖。乘興濡毫。演作關山積雪。一時不能就緒。嗣後携歸。或作或輟。五易寒暑而成。但用筆拙劣。不能追蹤古人之萬一。然寄情明潔之意。當不自減也。因識歲月以歸之。嘉靖十一年（西元一五三二年）壬辰冬十月既望。衡山文徵明記。", "書體": "行楷書", "全文": ""}, {"印记": "", "題跋類別": "題跋", "作者": "陸師道", "位置": "拖尾", "款識": "時嘉靖丁巳十月。後學陸師道敬題。", "書體": "行楷書", "全文": "衡翁與王履吉為忘年交。意氣投合。真所稱金石椒蘭。每同寓僧寮道院。必浹月連旬。非砥志人品。則托趣筆墨。此卷在楞伽看雪而作。積五歲始成。深奇幽邃。即歷蛾眉入兩華。其丘壑當不過是。至其氣韻。則驅使摩詰諸公於筆端。可謂丹青絕（點去）至寶。後跋語云。寄情明潔之意。當不自減。則兩公皭然之操。隱躍於數尺赫蹏間。寧獨逞圖繪之妙技已哉。時嘉靖丁巳十月。後學陸師道敬題。"}]