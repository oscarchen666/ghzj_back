[{"印记": "", "題跋類別": "題跋", "作者": "董其昌", "位置": "隔水二", "款識": "董其昌題", "書體": "草書", "全文": "此趙大年學右丞筆也。名家晚年一變。無復模倣之亦。此其少壯時守法之精能者。董其昌題。"}, {"印记": "", "題跋類別": "題跋", "作者": "", "位置": "拖尾一", "款識": "", "書體": "草書", "全文": "黃花愛逕疑無路。紅葉臨涼巧勝春。前去重陽猶一日。不辭傾盡蟻醪醇。"}, {"印记": "", "題跋類別": "題跋", "作者": "詹同文", "位置": "拖尾二", "款識": "翰林詹同文敬為思本平章公題陶靖節圖。", "書體": "草書", "全文": "山中書甲子。九月忽在茲。豈不感時節。鬚鬢將如絲。英英黃鞠華。乃經霜露滋。秫田秋未稔。何以充酒資。不漉頭上巾。今日生塵緇。寂寞東籬下。對鞠空嗟咨。白衣知我言。一醉焉可辭。南山多浮雲。悠然興所思。余生千載後。清風恆慕之。直哉紫陽筆。皦若天無私。翰林詹同文敬為思本平章公題陶靖節圖。"}, {"印记": "", "題跋類別": "題跋", "作者": "蔡哲", "位置": "拖尾二", "款識": "蔡哲", "書體": "草書", "全文": "山中忽逢九月九。元亮家貧正無酒。繁霜寂寞籬邊花。西風搖落門前柳。適有可人攜酒來。掀髯一笑開心懷。黃華滿把恣狂飲。直須醉倒傾尊罍。君不聞猛虎不飲盜泉水。歸去柴桑書甲子。又不聞鳳皇不共雞爭食。歸去寧甘老篷蓽。後來作者德與同。先生千載遺高風。蔡哲。"}, {"印记": "", "題跋類別": "題跋", "作者": "中山居士（姓名待考）", "位置": "拖尾二", "款識": "中山居士", "書體": "草書", "全文": "柴桑人去幾朝昏。恍惚東籬菊尚存。愛菊對圖無限意。高風與誰論。高風下有千載二字。中山居士。"}, {"印记": "", "題跋類別": "題跋", "作者": "張羽", "位置": "拖尾二", "款識": "尋陽張羽", "書體": "楷書", "全文": "五兒長大翟卿賢。彭澤歸來即醉眠。籬外黃花門外柳。枝枝猶似義熙前。尋陽張羽。"}, {"印记": "", "題跋類別": "題跋", "作者": "蘇伯衡", "位置": "拖尾二", "款識": "洪武乙丑春三月二十有三日。眉山蘇伯衡識。", "書體": "行楷書", "全文": "解組歸來。田園栖遲。歲序忽忽。霜露淒淒。中林卉木。瞻言具腓。維此黃華。媚于東籬。時有暄涼。物有盛衰。世運推移。振古如斯。嘻其奈何。寘喜與悲。乘化以遊。矢不復疑。甘酒盈尊。與爾共揮。聊樂今朝。千載何知。靖節先生大義所在。立志不貳。乃若所遇則安乎天。晉宋之間一人而已。余每讀其詩。未嘗不歎其為知道之言。仰其人於千載之上。而願為之執御焉。今從指揮李公觀此圖。雖畫家以意摹寫。而思致間雅稱其所謂沖澹者。因賦詩如右。庶幾先生之志也與。洪武乙丑春三月二十有三日。眉山蘇伯衡識。"}]