[
  {
    "印记": "",
    "題跋類別": "題跋",
    "作者": "文徵明",
    "位置": "",
    "款識": "",
    "書體": "",
    "全文": "君不行兮夷犹，蹇谁留兮中洲？美要眇兮宜修，沛吾乘兮桂舟。令沅湘兮无波，使江水兮安流。望夫君兮未来，吹参差兮谁思？驾飞龙兮北征，邅吾道兮洞庭。薜荔柏兮蕙绸，荪桡兮兰旌。望涔阳兮极浦，横大江兮扬灵。扬灵兮未极，女婵媛兮为余太息。横流涕兮潺湲，隐思君兮陫侧。桂棹兮兰枻，斵冰兮积雪。采薜荔兮水中，搴芙蓉兮木末。心不同兮媒劳，恩不甚兮轻绝。石濑兮浅浅，飞龙兮翩翩。交不忠兮怨长，期不信兮告余以不闲。朝骋骛兮江皋，夕弭节兮北渚。鸟次兮屋上，水周兮堂下。捐余玦兮江中，遗余佩兮醴浦。采芳洲兮杜若，将以遗兮下女。时不可兮再得，聊逍遥兮容与。"
  },
  {
    "印记": "",
    "題跋類別": "題跋",
    "作者": "文徵明",
    "位置": "",
    "款識": "",
    "書體": "",
    "全文": "帝子降兮北渚，目眇眇兮愁予。嫋嫋兮秋风，洞庭波兮木叶下。登白薠兮骋望，与佳期兮夕张。鸟何萃兮蘋中，罾何为兮木上？沅有芷兮澧有兰，思公子兮未敢言。荒忽兮远望，观流水兮潺湲。麋何食兮庭中？蛟何为兮水裔？朝驰余马兮江皋，夕济兮西澨。闻佳人兮召予，将腾驾兮偕逝。筑室兮水中，葺之兮荷盖。荪壁兮紫坛，播芳椒兮成堂。桂栋兮兰橑，辛夷楣兮药房。罔薜荔兮为帷，擗蕙櫋兮既张。白玉兮为镇，疏石兰兮为芳。芷葺兮荷屋，缭之兮杜衡。合百草兮实庭，建芳馨兮庑门。九嶷缤兮并迎，灵之来兮如云。捐余袂兮江中，遗余褋兮澧浦。搴汀洲兮杜若，将以遗兮远者。时不可兮骤得，聊逍遥兮容与。"
  },
  {
    "印记": "",
    "題跋類別": "題跋",
    "作者": "文徵明",
    "位置": "",
    "款識": "",
    "書體": "",
    "全文": "余少时阅赵魏公所画湘君、湘夫人，行墨设色，皆极高古。石田先生命余临之。余谢不敢。今二十年矣，偶见画娥皇、女英者，顾作唐妆，虽极精古工，而古意略尽。因仿佛赵工为此，而设色则师钱舜举，惜石翁不存，无从请益也。衡山文徵明记。"
  },
  {
    "印记": "",
    "題跋類別": "題跋",
    "作者": "文嘉",
    "位置": "",
    "款識": "",
    "書體": "",
    "全文": "先君写此时甫四十八岁，故用笔设色之精。非他幅可拟。追数当时已六十二寒暑矣，藏者其宝惜之。万历六年七月仲子嘉题"
  },
  {
    "印记": "",
    "題跋類別": "題跋",
    "作者": "王稺登",
    "位置": "",
    "款識": "",
    "書體": "",
    "全文": "少尝侍文太史，谈及此图云，使仇实父设色，两易纸皆不满意，乃自设之以赠王履吉先生，今更三十年始独观此真迹，诚然笔力扛鼎，非仇英辈所得梦见也。王稺登题。"
  }
]
