[{"印记": "", "題跋類別": "題跋", "作者": "祝允明", "位置": "拖尾", "款識": "丙戌（西元一五二六年）冬仲續寫此于平觀堂。枝山子。", "書體": "草書", "全文": "後赤壁賦。是歲十月之望。步自雪堂。將歸于臨皋。二客從予。過黃泥之坂。霜露既降。木葉盡脫。人影在地。仰見明月。顧而樂之。行歌相答。已而歎曰。有客無酒。有酒無肴。月白風清。如此良夜何。客曰。今者薄暮。舉網得魚。巨口細鱗。狀如松江之鱸。顧安所得酒乎。歸而謀諸婦。婦曰。我有斗酒。藏之久矣。以待子不時之需。於是攜酒與魚。復遊於赤壁之下。江流有聲斷岸千尺。山高月小。水落石出。曾日月之幾何。而江山不可復識矣。予乃攝衣而上。覆巉巖。披蒙茸。踞虎豹。登虯龍。攀栖鶻之危巢。俯馮夷之幽宮。蓋二客不能從焉。劃然長嘯。草木振動。山鳴谷應。風起水涌。予亦愀然而悲。肅然而恐。凜乎其不可留也。返而登舟。放乎中流。聽其所止而終焉。時將夜半。曲顧寂寥。適有孤鶴。橫江東來。朝如車輪。元裳縞衣。戛然長鳴。掠予舟而西也。須臾客去。予亦就睡。夢一道士。羽衣翩僊。過臨皋之下。揖予而言曰。赤壁之遊。樂乎。問其姓名。俛而不答。嗚呼憶嘻。我知之矣。疇昔之屆。飛鳴而過我者。非子也耶。道士顧笑。予亦驚悟。開戶視之。不見其處。丙戌（西元一五二六年）冬仲續寫此于平觀堂。枝山子。"}]