[{"印记": "", "題跋類別": "作者款識", "作者": "沈周", "位置": "本幅", "款識": "十四名公像。長洲沈周畫。", "書體": "行書", "全文": ""}, {"印记": "", "題跋類別": "題跋", "作者": "", "位置": "本幅", "款識": "", "書體": "楷書", "全文": "蔡林屋。都南濠。楊南峰。朱大理。唐六如。彭隆池。吳匏菴。沈石田。文衡山。袁胥臺。王酉室。袁補之。徐天全。祝支山。"}, {"印记": "", "題跋類別": "題跋", "作者": "祝允明", "位置": "拖尾", "款識": "弘治二年仲夏既望。長洲沈周撰。同邑祝允明書。", "書體": "草書", "全文": "送于孟功先生赴召入京師序。錢唐于孟功先生。德學聞望。為一時所稱。嘗為常孰令。退居溧陽。於茲三年。充乎裕如。恆無怏怏不足態。有子弟可以代其力役之勞。有畎畝可以供其歲時之需。居一廬不俚不華。僅除風雨。靜則與圖書琴瑟偕。動則與煙雲花鳥俱。客至輒具茗焚香。酌酒命題。談古今。說道理。徜徉逍遙。若將終身焉。而不知其在客也。當路有知先生者曰。孟功豈隱者哉。方今大明麗天。旌別淑慝。登崇俊良。仕相薦之朝。未幾恩命寵臨。徵書渙頒。聲達鄉邑。光生草萊。先生幡然喜曰。天之生材。必有以用之。我豈果於忘世者者哉。矧今明良相逢之時哉。與其兀兀窮簷同草木腐。豈若施吾所學。而流聲光後世哉。誦其詩。讀其書。追慕古虞夏商時。豈若於吾身親見之哉。日吉辰良。戒行在期。我鄉大夫士。相與設祖載觴。或為詠歌餞之東門外。長篇短章。鏗鍧炳耀。道旁觀者。嘖嘖壯之。酒三行。有執爵而言者曰。先生飽道飫德。退不絕俗。進不違時。幸值此昌期。敬為先生壽。又有執爵而言者曰。嘗聞體大者用廣。器宏者量深。先生抱負超於人人。其所施者願快睹焉。予時聯席座末。迺執爵而終之曰。茲逢聖治維新。凡我屏斥之人。莫不滌濯剗磢。磨滅垢瑕。思以奮志自效。況海聿之廣。賢材眾多乎。先生行當榮登要津。固宜開導大臣。招徠善士。以副朝家側席求賢意。則大臣之功莫加。而先生之名無窮焉。先生曰然。敢不蚤夜以從之。予因次其言。并圖以贈。弘治二年仲夏既望。長洲沈周撰。同邑祝允明書。"}, {"印记": "", "題跋類別": "題跋", "作者": "吳寬", "位置": "引首", "款識": "延陵吳寬題", "書體": "行書", "全文": "高賢餞別。延陵吳寬題。"}]