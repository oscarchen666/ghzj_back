[{"印记": "", "題跋類別": "作者款識", "作者": "王振鵬", "位置": "本幅", "款識": "孤雲處士王振鵬造", "書體": "楷書", "全文": ""}, {"印记": "", "題跋類別": "題跋", "作者": "楊士奇", "位置": "拖尾", "款識": "廬陵楊士奇書", "書體": "行楷書", "全文": "右三異圖為漢魯恭事實。恭字仲康。平陵人。世宦二千石。父為武陵太守。恭少時居太學講誦。章帝時與講白虎觀。出宰中牟政。有三異。蝗不入境。雉馴于野。童子有仁心。奏最內召。累官至大司徒。弟丕尚皆以爵顯。廬陵楊士奇書。"}, {"印记": "", "題跋類別": "題跋", "作者": "丘濬", "位置": "拖尾", "款識": "丘濬題", "書體": "楷書", "全文": "魯侯原是漢循良。三異中牟著績長。千載猶傳圖畫裡。至今人說姓名香。丘濬題。"}, {"印记": "", "題跋類別": "題跋", "作者": "聶大年", "位置": "拖尾", "款識": "聶大年識", "書體": "行書", "全文": "元王振鵬字朋梅。賜號孤雲處士。仕為廩給令。專工人物界畫。仁宗雅重之。大長公主尤喜其筆墨。常令其寫金明池圖。一時稱其神妙。此三異圖乃朋梅筆也。用筆傅彩深得唐宋三昧。尤可瑤愛。聶大年識。"}, {"印记": "", "題跋類別": "題跋", "作者": "清高宗", "位置": "隔水一", "款識": "長春居士題", "書體": "行書", "全文": "漢室多賢吏。披圖識魯公。一方霑惠澤。三異仰高風。為寫循良貌。非誇渲染工。監門馳繪幅。此意得毋同。長春居士題。"}]