[{"印记": "", "題跋類別": "題跋", "作者": "虞集", "位置": "拖尾", "款識": "至正五年春三月望。宣文閣鑒書畫博士虞集。", "書體": "隸書", "全文": "周昉字景元。長安人。窮丹青之妙。多作仕女嬰兒。極穠麗豐腴之態。與張萱齊名。馳譽于時。但世遠代移。真蹟流傳。民間絕少。此麟趾圖一卷。精妙莫及者。昔為宋道君內庫秘藏之物。有緝熙殿寶御璽。迨南渡後散落人間。為少師朱文靜公得之。其孫文博。又鬻于浙人王彥弘處。近吾友金粟道人。從燕臺購之。誠所謂神物去來。自有呵護。而不泯滅者哉。至正五年春三月望。宣文閣鑒書畫博士虞集。"}, {"印记": "", "題跋類別": "題跋", "作者": "張雨", "位置": "拖尾", "款識": "至正九年歲次己丑秋七月。句曲外史張雨。", "書體": "草書", "全文": "周景元畫世不多見。即見者皆贗本耳。此卷寫麟趾圖。行筆秀潤。位置古雅。與夫仕女嬰兒態度不一。宛然如生。後代作者。極欲摹效之。皆優孟衣冠。逈乎莫逮矣。但此卷傳世甚久。屢易收藏。尤絹素完好。精神煥發。得毋有神靈呵護耶。邵菴既賞之。予不敢多贅。至正九年歲次己丑秋七月。句曲外史張雨。"}]