[{"印记": "", "題跋類別": "作者款識", "作者": "劉松年", "位置": "本幅", "款識": "嘉定元年（西元一二０八年）春日製。劉松年。", "書體": "行書", "全文": ""}, {"印记": "", "題跋類別": "題跋", "作者": "白珽", "位置": "拖尾", "款識": "錢塘白珽", "書體": "草書", "全文": "宋劉松年初師張敦禮。後遂過之。此江鄉清夏圖迺松年筆也。蒼勁中不乏森秀。古雅處復帶鮮妍。誠畫院中之首推。宜仲英之珍若拱璧耳。錢塘白珽。"}, {"印记": "", "題跋類別": "題跋", "作者": "錢惟善", "位置": "拖尾", "款識": "錢惟善", "書體": "隸書", "全文": "渺渺晴山路更幽。茸茸瑤草幾春秋。巖棲自昔推巢父。學種于今說故侯。雲物豈因時序換。鹿蘪不共世塵浮。谿頭驀有尋真客。期向山中汗漫遊。錢惟善。"}, {"印记": "", "題跋類別": "題跋", "作者": "黃溍", "位置": "拖尾", "款識": "黃溍題", "書體": "楷書", "全文": "綠樹沉沉覆草塘。湘簾齊揭藕風涼。人間無地逃炎暑。安得移家住上方。黃溍題。"}, {"印记": "", "題跋類別": "題跋", "作者": "張羽", "位置": "拖尾", "款識": "張羽次韻題", "書體": "草書", "全文": "仙人消夏屬林塘。瓊館無塵松蔭涼。吟罷當穴心日正午。農歌漁唱起遐方。張羽次韻題。"}, {"印记": "", "題跋類別": "題跋", "作者": "朱墅", "位置": "拖尾", "款識": "朱墅", "書體": "草書", "全文": "蒼過雨流清玉。萬朵芙渠紅間綠。松枝搖動碧簾風。蘭舟徐度迴塘曲。畫閣朱樓沒翠褕。銀爿木冰簟上流蘇。美人倦繡頻來往。僊侶長吟聊自娛。羽扇不揮塵不到。博山麝腦香猶裊。新蟬驚破北穴心眠。幽禽啼斷林間巧。竹煙浮翠薦龍團。樹影當庭映日圓。堪嗟田畔農工苦。誰識高齋六月寒。朱墅。"}, {"印记": "", "題跋類別": "題跋", "作者": "丘濬", "位置": "拖尾", "款識": "丘濬仲深借觀于綠筠軒", "書體": "行書", "全文": "丘濬仲深借觀于綠筠軒。"}, {"印记": "", "題跋類別": "題跋", "作者": "陳繼儒", "位置": "拖尾", "款識": "繼儒", "書體": "草書", "全文": "山深赤日不到地。樹老綠陰高刺天。鶴叫島池藏怪石。窗撩花戶映飛泉。閒翻古帖摹青李。時放輕舟採白蓮。君若入山同結夏。北穴心松月對爿木眠。繼儒。"}]